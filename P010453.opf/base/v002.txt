༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
11KG5016
W1KG4857
||2008308174
ImageGroup:
ISBN:
LCCN:
Title:
འཚོ་བྱེད་སྨན་པའི་ལམ་གྱི་རིམ་པ་ཆུང་ངུ་
l'tsho byed sman pa'i lam gyi rim pa chung ngu
སྐལ་བཟང་དོན་ལྡན་
Author:
Descriptor:
Original Publication:
skal bzang don Idan
Ilprinted from computerized input
n/a;n/a
Place:
Publisher:
dharamsala, h.p.
tulkhor publication
2007
Date:
Volume:
Qollol
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 04/2010



ཌ འཚོ་བྱེད་སྨན་པའི་ལམ་གྱི་རིམ་པ་ཆུང་ངུ་ད
ཡར་འབྲོག་སྤྲུལ་འཁོར་སྐལ་བཟང་གིས་བརྩམས།
༼སྨད་ཆ་༽
སྤྲུལ་འཁོར་པར་སྐྲུན་ཁང་།



༄༅། །འཚོ་བྱེད་སྨན་པའི་ལམ་གྱི་རིམ་པ་ཆུང་ངུ་ཞེས་པའི་བྱ་བའི་དཔེ་དེབ་འདི་ཉིད་ཀྱི་
ཁྲིམས་ཀྱི་བདག་དབང་རྩོམ་པ་པོ་སྤྲུལ་འཁོར་སྐལ་བཟང་ལ་ཡོད་པས་མི་རིགས་གཞན་གྱི་
སྐད་ཡིག་ནང་ལ་ཕབ་བསྒྱུར་དང་དཔར་བསྐྲུན་སོགས་འགྲེམས་སྤེལ་གནང་དགོས་བྱུང་ཚེ་
ཆོག་མཆན་ངེས་པར་ཞུ་དགོས་པ་ལས། དེ་མིན་བཤུ་བསྒྱུར་དང་དཔར་བསྐྲུན་སོགས་གཏན་
ནས་གནང་མི་ཆོག །
༽ ༄༅། །འཚོ་བྱེད་སྨན་པའི་ལམ་གྱི་རིམ་པ་ཆུད་དུ་
ཡར་འབྲོག་སྤྲུལ་འཁོར་སྐལ་བཟང་གིས་བརྩམས།
རྒྱབ་ཤ་དང་དེབ་གཟུགས་བཟོ་མཁན། ལྷ་ས་བ་ཕུར་བུ་སྟོབས་རྒྱལ།
དཔར་རྩ་གློག་འཕྲུལ་ནང་བཅུག་སྒྲིག་བྱེད་མཁན། ལྷ་ས་བ་མཚམས་ལགས།
རྒྱབ་ཤའི་རི་མོ།
སྨན་རམས་པ་ཟླ་བ།
ཁ་བྱང་ཡིག་རིས།
འཇམ་དཔལ་རྡོ་རྗེ།
First Published 2007
©TulkhorKalsang
All rights reserved
No part of this publication.maybe reproduced in any form, elec-
tronic, photocopying, recording, translation, by any information
storage and retrival system, without permision from the publisher.
Published by Tulkhor Publication
c/o Men-Tsee-KhangGangchengKhishongDharamsala-176215
Distt. Kangra(H.P) INDIA
Printed at Sherig Parkhang/TCRPC
Rs.250



1entional Cali 01-326?
Local Call-2461
:
3.
-;
Dt. Yeshi Dhenden
:
་
TIBETAN HERBAL CLINIC
ASHOKA NIWAS
P. O. Mcleod Ganj
Dharamsala-176219 H.P., India
Fomer Personal Physician
To His Holiness the Dalai Lama
Dated.
ན
་. མ ཡ པས
པ
་
ས
ལ
བས ན
བཙུགས །
，
，
་,
རྒྱུa-
འ་
དཔའ་རྡོ བ་རྒྱང་བa ང་སྙོག་  ེ ར བཀྱང་འེ་ གས་ ཀ རང་ལའི ཁར་ སེམ་ རོ ་༌་༌་ང གོ བ་ མ་ ཚེ སྐྱེ ༢
ཛ་ གའི ་བའཛིན་གྱི་
.
:
，
༌
;
བ
1
ཀ་
་་་
-
༌. ་
་.
，
，.
ཀ་ལཱ
：
，་
. །
，་ནས
E
; ་
!
ཚུལ་ལ་ག་ལ་རངང་མ ་འ ས༔ མ་(a ས་པ་དང་སྔཀ །
རྨ་
ད་ ༤༦ སློང་ཁྲོ ན ངང༌ཁཾ་
：r-
སུ་༧ རྒྱ ་་ག་པ༌༌ ་ ་པཀཾ ་མཆོ ད
ས
:
སྤྲིན་ཁོ་མ བི ་ཚུལ་དུ་ << འཚེ་བྱེ ང་སུམ་པའི ་ལ་ྱགྱི་རི་པ་ཆུང་ >> ཞེས་བྱ་ བའི་ ་་དེ བ་འཇི ཆེ ང་ང་གང ང་ རྫས་
འ:
*
༈
+ *
* ：sa
ཎ ཏ '
；
aཎསཱ
༈༌ :
'བ
བ
བ
༢
པ་
# • * བཀ
རྒྱུ
༧r:： .
མ་་་་་
•
༼
++ - ，
༣
རཾ
*
*
# -4 143--
•
ན བ
བ
， f,
r• • ༼ལ
=
=
ས
་ཤུ་
་་ ,,་ ་་ ་་
་་
*
་
སྙ
7
.
+--，ན༔
པོ་བཀའ་དྲིན་ཅན་ རྩི ངང་་ བྱང་པ་ར་ ཆོས་ རྒྱུ ་་མེ་ས་དབོ ག རྣ ས་ག མ་གྱི་ནངས་ཆེ ར་མཛང བ ཟང་ ཆ་ བ་ སྲས་ སངས་རྒྱས་མྱུར་གྱི་
བླ་མའི་བྱིན་ཆུངས་ ་ ས་སྨྲ་་པའི་འགྲོ་རོར་ཆེ ་བཙུནག་ ་ གྲོ གས་ པ༌ 4:ར་རྒྱུ ༌ ་ག སྙིངང ས་པར་བཀའ་དྲིན་རཔ་ ཚེས་ཆོས་རྫས་
གངས་ཅན་སྨ ར རྫོང ་ ་ ་གས་ རི ག་ཀ་སྔན་ངའཛིན་སྟོང་ངང་སྡེ འ་དཔྱིས་ཕྱི་མ་ཛང་ང་་ཡོང ༌ ར་པ་དག་འབྱང་ འ ཀུར་མི་ངངས་
-
-•
•
ས ་འ ， ཡ་
.
*
༣
I
.
ཟླ་༩
ལ
རྣམ་ས་ཀྱིས་ཀྱང་་ ་ག་ལཾ ཀ་：འི་བསྟན་པ་ང་།
ཚ ་བ་འ གྲོ་བ་རོད་པ་ཀཾ རོ ང་ད་རི་ ཉམས་ན་ངོ་རྒྱས་ཀུ ཀཾ མ་ཀུནས་ཀྱང་ག་
*
ས ་ས
་
པ
• ཚt
，
ཨ
འགངས་ཆེ་：
,
:
ན་ང་ར་མ་ར་མཐོ་ཀྱི ང ་ག ༌ མ ཀ པི བདེ ་ ་་་་རོ ན་ཆ་ཚང་ལྟ་ ཀྱི ཀྱ་་་ཤུབ་མྱོང་
ཀ
བ
ན
*
མྱི བས་ངམ་ར་ སྐྱ་ཁྲི ཀ་
：
ག
•
|
རྩྭ
༔
༔ ༔
ཀ
ཁ
E
ཛིན་བྱས་པས་གང་ལེགས་བྱང་ལངག་སྙམ་པའི་གསར་ང་ཁོར་ཀཾ ་ངཔོ་དེ བ་འདི་ཀཾ ༌ ་གས་རྗེས་ར་ ་ ང་ར ངས་ཀྱི ༌སྔགས་
་
བྱ་ཆུང་བྲར་ང་རྔོ ་རི ཨ༌སུ་དལ མོ ག ༌ ་ེས དོ ང་ རྫས་ངོ
;།
,
-
བོང་
ང་ཁྱིལ་བསྟར་ཀོར པར་རི་རྒྱར་གར་རིག།
，
,
་
ཧ
*
ཨ
་
4
.
ན，
ར རང་གར ན་མེ་ཀྱི ་མའི་ རྗེ་ ༧ ཚེས་ ༢'', ་
༣༠
ཟླ་ ༩ ཚེས་ { ༣་
n
PSI CHA
VII



ཆེད་བརྗོད།
༄༅། །གངས་ཅན་བོད་ཀྱི་ཐུན་མོང་དང་ཐུན་མོང་མ་ཡིན་པའི་རིག་གནས་
ཆེ་བ་ལྔའི་ཡ་གྱལ་གཞན་རྗེས་སུ་འཛིན་པ་གསོ་དཔྱད་རིག་པ་ནི་ལོ་ངོ་སུམ་
སྟོང་ལ་ཉེ་བའི་ལོ་རྒྱུས་ལྡན་ཞིང༌། མཐའ་བཞིའི་གསོ་དཔྱད་ཀུན་གྱི་སྙིང་
པོ་གཅིག་ཏུ་བསྡུས་པའི་རྒྱ་མཚོ་དཔྱད་ན་འཛད་མཐའ་མེད་པ་ཞིག་ཡིན་
ལ། ཆེ་བ་བཅུ་གཅིག་དང་ལྡན་ཞིང་ཁྱད་ཆོས་དུ་མས་ཕྱུག་པ། དེང་དུས་
ཚན་རིག་ཡར་རྒྱས་ཆེ་བའི་དུས་རབས་དེ་འདྲའི་ནང་རང་གི་ངོ་བོ་དང་ཁྱད་
ཆོས་ལ་བསྲེས་ལྷད་མ་འདྲེས་པར་གཞུང་ལུགས་དང་མན་ངག་ལག་ལེན་
ཀུན་ལ་མ་ཚང་བ་མེ ད་པ་དང་། དགོས་མཁོ་ལྟར་འཚམས་ཤི ང་རན་པ།
ཚན་རིག་གི་རང་བཞིན་ལྡན་པ། རང་རྐྱ་ཡོངས་སུ་འཕེ ར་བའི་ཁུངས་ལྡན་
གྱི་གསོ་བ་རིག་པའི་སྲོལ་ལུགས་རྣམ་པར་བཀྲ་ཞིང་འབུར་དུ་ཐོན་པ་ཞིག་
ཡིན་པ་ཀུན་གྱི་ཁས་བླངས་ཤིང༌། དེའི་ཁྱད་ནུས་ལ་བསྔགས་བརྗོད་ཀྱི་མེ་
ཏོག་ཐོར་ཞིང་ལོངས་སུ་སྤྱོད་བཞིན་ཡོད། ལྷག་པར་དུས་རབས་ཉེར་གཅིག་
པའི་ནང་ཕྱི་དངོས་པོའི་ཡར་རྒྱས་ཆེན་པོ་ཇི་ལྟར་ཕྱིན་ཡོད་ནའང་འགྲོ་བ་
མིའི་ལུས་སེམས་ཀྱི་སྡུག་བསྔལ་མཐའ་དག་ལྷག་མེད་དུ་བཅོམ་ནུས་པའི་
ཐབས་དང་རིག་པ་ཆ་ཚང་བ་ཞིག་མེ ད་ལ། དེ་བས་སེམས་སྡུག་གི་མནར་
བའི་ལུས་ཅན་ཇེ་མང་དུ་འགྲོ་བའི་དུས་བབས་ཤིག་ལ་སླེ བས་ཡོད། འོན་
IX



ཀྱང་དེ་ལ་སྨན་པའི་ཐབས་ལམ་འབའ་ཞི ག་ནི་ནང་ཆོས་ཀྱི་རྩ་བ་བདེན་
བཞི་ལྟ་བུ་ཡིན་ཞིང་། འདས་པའི་ལོ་ངོ་བཅུ་ཕྲག་ཁ་ཤས་ནང་༧སྤྱི་ནོར་
༧གོང་ས་༧སྐྱབས་མགོན་ཐམས་ཅད་མཁྱེན་པ་ཆེན་པོ་མཆོག་གི་ཐུགས་
བརྗེའི་འོད་ཟེར་དང་མཛད་པ་འཕྲིན་ལས་ལ་བ རྟེན་ནས་འཛམ་གླི ང་ཡུལ་
གྲུ་གང་སར་ནང་ཆོས་དར་སྤེལ་ཆེན་པོ་ཕྱི ན་ཡོད་པར་མ་ཟད། ཆོས་ཁས་
མི་ལེན་པའི་ཚན་རིག་པ་མང་པོ་ཞིག་གིས་ཀྱང་བོད་ཀྱི་ནང་པའི་ཚད་མ་
རིག་པ་དང་། སེམས་དང་སེམས་འབྱུང་སྐོར་ལ་དོ་སྣང་དང་ཉམས་ཞིབ་
བྱེད་མཁན་ཡང་ཇེ་མང་དུ་འགྲོ་བཞིན་ཡོད་པ་དང་། ཁོང་ཚོས་མགྲི ན་
གཅིག་ཏུ་དེ་ནི་སེམས་ལ་ཞི་བདེ་བསྐྲུན་ཐུབ་པའི་ནུས་ལྡན་ཀྱི་ཐབས་ལམ་
ལེགས་ཤོས་ཀྱི་གྲས་སུ་ངོས་འཛིན་བྱེད་བཞིན་ཡོད་ལ། བོད་ཀྱི་གསོ་བ་རིག་
པས་མཚོན་པའི་རང་འབྱུང་སྨན་རྫས་དང་། ལྷག་པར་རང་རེའི་གསོ་
བ་རིག་པའི་གཞུང་ལས་མིའི་ལུས་སེམས་ཀྱི་འབྲེལ་བ་དང༌། ནང་ཆོས་བར་
ཀྱི་འབྲེལ་བ། འགྲོ་བའི་ལུས་ནད་གཉེན་པོ་རྣམས་འབྱུང་བཞིའི་ངོ་བོ་སྟེ་
བདག་ཉིད་གཅིག་པར་འབྲེལ་ཚུལ་སོ གས་ཀྱི་ལྟ་གྲུབ་ལ་དོ་སྣང་ཆེ་བའི་
དུས་བབས་ཤིག་ལ་སླེབས་ཡོད། དེར་བརྟེན་མིའི་སྤྱི་ཚོགས་ཀྱི་དགོས་མཁོ་
དང་དུས་རབས་ཀྱི་རྗེས་སུ་བསྙེགས་ཏེ་རང་རེའི་གསོ་བ་རིག་པའི་ཤེས་བྱ་
དེ་འཛམ་གླིང་མི་མང་ལ་སྤེལ་ཐུབ་པ་དང་ཞབས་འདེབས་ཞུ་ཐུབ་པ་ཞིག་
བྱ་རྒྱུ་ནི་ང་ཚོའི་ཕྲག་ཐོག་ལ་བབས་པའི་ལས་འགན་ཞིག་ཡིན།
དེ་ལྟར་དམིགས་ཡུལ་དེ་མངོན་དུ་འགྱུ ར་ཕྱི ར་ཤེས་བྱའི་གནས་ལ་



བརྩོན་ཞིང་བློ་སྒོ་ཡངས་པའི་སྨན་རྩིས་མཐོ་སློབ་ཁང་གི་སྐབས་བཅུ་གསུམ་
པའི་སྨན་སློ བ་སྐལ་བཟང་དོན་ལྡན་ནས་རང་གི་སྐབས་བབས་སློབ་སྦྱོང་
བྱ་རྒྱུའི་བྲེལ་ཟིང་ལས་དུས་ཚོད་དབེན་པའི་ངལ་བ་ཁྱད་བསད་ཀྱིས་གཞན་
ཕན་ལྷག་བསམ་ཀུན་ནས་བསླངས་ཏེ་རང་ནུས་ཏིལ་འབྲུ་ཙམ་ཡང་བོད་ཀྱི་
གསོ་བ་རིག་པའི་བསྟན་པ་ཉམས་པ་སླར་གསོ་དང་མི་ཉམས་བརྒྱུད་འཛིན་
བྱེད་པའི་བྱ་བཞག་གི་ཆེད་དུ་ལེགས་སྐྱེས་འབུལ་སྙམ་ནས་ད་ལམ་བོད་ཀྱི་
གསོ་བ་རིག་པ་དང་ཟབ་མོ་ནང་དོན་རིག་པ་ཟུང་དུ་འབྲེལ་ཚུལ་དང༌།
བོད་ཀྱི་གསོ་རིག་འཛིན་པ་རྣམས་ལ་ཚང་དགོས་པའི་མཁས་བཙུན་བཟང་
གསུམ་གྱི་ཡོན་ཏན་གྱི་གཞི་དང་། སྨན་ལ་ཚང་དགོས་པའི་རྫས་སྔགས་ཏིང་
འཛིན་ནུས་པ་དང་། དེ་སྒྲུབ་ཚུལ་གྱི་ལག་ལེན་རིམ་པ་སོགས་ནང་དོན་ཆ་
ཚང་ཞི ང་ཤེས་བྱའི་གནས་ལ་འཇུག་པར་སྤྲོ་བ་རྣམས་རང་ཉིད་གང་ཞིག་
བསླབ་པར་བྱ་བ་དེའི་ཕྱོགས་འཚོལ་བདེ་ལ་བརྗོད་བྱའི་དོན་གསལ་ལ་རྗོད་
བྱེད་ཀྱི་ཚིག་ཀྱང་གོ་བདེ་བའི་དེབ་གསར་《འཚོ་བྱེ ད་སྨན་པའི་ལམ་གྱི་
རིམ་པ་ཆུང་ངུ》ཞེས་པ་བརྩམས་བྲིས་གནང་བར་བཅོས་མིན་གྱི་བསྔགས་
བརྗོད་དང་རྗེས་སུ་ཡིད་རངས་ཞུ་བཞིན་ཡོད་ལ་མུ་མཐུད་བྱ་བཞག་འདིའི་
ཐད་འབ ད་བ རྩོ ན་ལྷོད་མེད་ཀྱི་གསོ་བ་རིག་པའི་བསྟན་པ་གོང་འཕེ ལ་
གཏོང་རྒྱུ ར་ཞབས་འདེབས་སྔར་ལྷག་ཞུ་ཐུབ་པའི་རེ་སྨོན་བཅས། སྨན་
རམས་པ་ཟླ་བས། ཕྱི་ལོ་ ༢༠༠༦ ཟླ་ ༩ ཚེས་ ༢༦ ལ།། །། །
༠༦
XI



སྔོན་གླེང་།
༄༅། །མཐོ་ཞིང་བརྗིད་ཆགས་ལ་ཡིད་དུ་འོང་བའི་གངས་རིའི་མུ་ཁྱུད་ཀྱི་
ཕྲེང་བས་ཡོངས་སུ་བསྐོར་བའི་ཆོས་ལྡན་གངས་ཅན་སྨན་ལྗོངས་ཀྱི་རང་
བྱུ ང་ཁོར་ཡུག་ནི། ཡངས་ཤིང་རྒྱ་ཆེ་ལ་ས་གཙང་བ། དྭངས་བསི ལ་རྙོག་
མ་མེ ད་པའི་ཆུ་བོ་ཡན་ལག་བརྒྱད་ལྡན་ཤང་ཤང་དུ་རྒྱུ་ཞིང་། རླུང་ཁམས་
བསིལ་བསིལ་དུ་ལྡང་བས་མེ་ཏོག་གི་དྲི་བསུང་ཕྱོགས་བཅུར་འཐུལ་བ་དང་།
འགྲོ་བ་མི་རྣམས་ཀྱང་སྙིང་སྟོབས་ཆེ་ཞི ང་ལྷན་སྐྱེད་ཀྱི་ཤེ ས་རིག་བཀྲ་བས།
སྤྱི་ཚོགས་ཀྱི་འཚོ་བ་ཞི་བདེ་དང་བག་ཕེ བས་སུ་འཁོད་པ་དེ་དག་ལ། ལོ་
རྒྱུས་ཀྱི་རྒྱུད་རིམ་མཚར་དུ་དངར་བའི་ཆོས་དང་ལྡན་པའི་རྒྱལ་ཁབ་དང་
མི་རིགས་ཤིག་ཡིན། བོད་ཀྱི་ཐུན་མོང་མ་ཡིན་པའི་ལོ་རྒྱུས་ཡུན་རིང་ལྡན་
པའི་ཕུལ་བྱུང་གི་གསོ་བ་རིག་པའི་གཞུང་ལུགས་འདི་ནི། བརྗོད་བྱའི་ནང་
དོན་ནི་རྒྱ་ཆེ་ཞིང་གཏིང་ཟབ་ལ། རྗོད་བྱེད་ཀྱི་ཚིག་སྦྱོར་སོ གས་ཕུན་སུམ་
ཚོགས་པའི་གཞུང་དོན་ལ་སྔ་ཕྱི་འབྲེལ་ཆགས་ཤིང་། འགལ་འཁྲུལ་སོགས་
གང་ཡང་མེད་པས་སྔོན་བྱོན་སྟོན་པ་མཉམ་མེད་ཤཱཀྱ་སེང་གེས་བསྟན་པའི་
ཟབ་པ་དང་རྒྱ་ཆེ་བའི་མདོ་སྔགས་ཀྱི་ཆོས་ཚུལ་སྤྱི་དང༌། ལྷག་དོན་ནང་
པའི་ཐུན་མོང་མ་ཡིན་གསོ་བ་རིག་པའི་གཞུང་ལུགས་དཔལ་ལྡན་རྒྱུད་བཞི་
འདི་ཉི ད་སྨན་པའི་རྒྱལ་པོ ར་ལན་གསུ མ་དབང་བསྐུར་བའི་འཚོ་བྱེ ད་
གཞོ ན་ནུ། མགོ ན་པོ་ཀླུ་སྒྲུབ། ཨརྱ་དེ་བ། ཟླ་བ་མངོན་དགའ་ལ་སོགས་
XII



མཁས་དང་གྲུབ་པ་བརྙེས་པའི་འཕགས་ཡུལ་གྱི་པཎ་གྲུབ་དུ་མས་ཉམས་སུ་
ལེན་པར་མཛད་པ་དག་འཕགས་པ་རིགས་གསུམ་མགོན་པོའི་རྣམ་སྤྲུལ་ཆོས་
རྒྱལ་མེས་དཔོན་རྣམ་གསུམ་གྱི་ཐུགས་བསྐྱེད་བླ་མེད་འོག་བེ་རོ་ཙ་ན་ལ་
སོ གས་པའི་ལོ་པཎ་བཀའ་དྲིན་ཅན་ཚོས་ལེགས་པར་གཏན་ལ་ཕབ་སྟེ་
དཔལ་ལྡན་རྒྱུད་བཞི་བཀའ་གཏེར་གཉིས་སུ་སྦས། ཕྱིས་སུ་རྒྱལ་བ་སྨན་
གྱི་བླ་མའི་རྣམ་སྤྲུལ་གཡུ་ཐོག་གསར་རྙིང་གཉིས་ཀྱིས་བོད་གངས་ཅན་གྱི་
ལྗོངས་སུ་འཛིན་སྐྱོང་སྤེལ་གསུམ་ལེགས་པར་མཛད་དེ། གསོ་བ་རིག་པའི་
བསྟན་པ་རྒྱ་ཆེར་དར་ཁྱབ་མཛད་པ་དང་། ཕྱོགས་མཚུངས་ཁྱིམ་མཚེས་ཡུལ་
གྲུ་ཁག་གི་གསོ་རིག་གི་ལེགས་ཆའི་སྙིང་པོ་ཁག་གཅིག་ཏུ་བསྡུས་ཏེ་གསོ་བ་
རིག་པའི་གཞུང་ལུགས་ཀུན་གྱི་ཡངས་རྩེ་གྱུར་བའི་དཔལ་ལྡན་རྒྱུད་བཞི་
འཆད་ཉན་དྲི་མ་མེ ད་པ་འདི་ཉིད་ད་བར་མི་ཉམས་ཆུ་བོའི་རྒྱུན་བཞིན་
གནས་བཞིན་ཡོད་པ་འདི་ནི་སྔོན་བྱོན་མེས་པོ་བཀའ་དྲིན་ཅན་ཚོའི་གཞལ་
བར་དཀའ་བའི་བཀའ་དྲིན་ལས་བསྐྲུན་པའི་གསོ་བ་རིག་པའི་གཞུ ང་
ལུགས་ཀུན་གྱི་མ་ཕྱིར་གྱུར་བའི་ཚད་ལྡན་དེ་དག་ཤིན་ཏུ་རྩ་ཆེའི་རིན་བྲལ་
གྱི་ཁྱད་ནོར་ཤ་སྟག་ཡིན་པ་གོར་མ་ཆགས།
དེས་ན་རྗེས་འཛིན་གསོ་བ་རིག་པར་དོན་དུ་གཉེར་མཁན་མཆིས་སོ་
ཅོག་གི་གསོ་རིག་གཞུ ང་ལུགས་ཆེན་མོ་དཔལ་ལྡན་རྒྱུད་བཞིའི་དགོངས་
དོན་ཟབ་པ་དང་རྒྱ་ཆེ་བའི་གནད་རྣམས་ངེས་པར་མ ཁྱེ ན་རྟོ གས་ཐུབ་
དགོས་པར་མ་ཟད། གཞན་ལའང་སྔ་ཕྱི་ཀུན་ཏུ་དུས་རབས་དང་འཚམས་
XIII



པའི་གནད་ལུགས་ངོ་མ་འགྲེལ་བརྗོད་གནང་ཐུབ་པ་བྱ་རྒྱུ་དེ་བས་གལ་ཆེར་
མངོ ན། ལྷག་དོན་རྗེ་བཙུན་གཡུ་ཐོག་ཡོན་ཏན་མགོན་པོའི་སྙན་རྒྱུད་ཀྱི་
གདམས་པ་ཟབ་མོ་ཉམས་སུ་ལེན་པའི་ཟབ་ཆོས་ཁྱད་པར་ཅན་རྣམས་ཚད་
ལྡན་བླ་མ་དམ་པའི་དྲུང་ནས་རྒྱབ་རྟེན་གྱི་ལུང་། བགྲོད་བྱེད་ཀྱི་ཁྲིད། སྨིན་
བྱེད་ཀྱི་དབང་བསྐུར་ཞུ་བ་སོགས་མཛད་དེ་གང་ཐུབ་ཀྱི་ཉམས་སུ་ལེན་པར་
ཤིན་ཏུ་གལ་འགངས་ཆེ་བར་མ་ཟད། སྨན་རྫས་རིགས་ཀྱི་འབྱུང་ཁུངས་
ཁག་ལ་ལྟ་ཞིབ་ཟབ་ནན་བགྱིས་ཏེ་སྐྱེ་དངོས་རྩི་ཤིང་དང༌། སྲོག་ཆགས།
རང་འབྱུང་གཏེར་ཁ་སོགས་སྨན་རིགས་སོ་སོའི་ཁྱད་ཆོས་དངོས་དང་མཐུན་
པའི་རོ་ནུས་བཞུ་རྗེས་ཀྱི་བྱེད་ལས་ཁྱད་འཕགས་ཅན་གྱིས་རང་བྱུང་ཁམས་
ཀྱི་ནད་རིགས་སྣ་ཚོགས་ལ་འཐབ་རྩོད་དང༌། ཕན་ནུས་ཇི་ཐོན་ཐད་ལ་
མཁྱེན་རྟོགས་ཐུབ་དགོས་པ་དང་། ཕྱོགས་མཚུངས་སྨན་སྦྱོར་སྡེབ་རྫས་ཀྱི་
ལག་རྩལ་དངོས་ལ་གཞི་རྒྱ་ཆེ་བའི་བོད་ཀྱི་གསོ་རིག་ཤེས་ཡོན་གྱི་སློབ་སྦྱོང་
ལ་རྨང་གཞིའི་རྐང་པ་བརྟན་པོ་ཚུགས་ཐུབ་གལ་ཆེ་སྟབས། ང་ཚོས་རྒྱུན་
དུ་ཐུན་མོང་མ་ཡིན་པའི་ཆོས་དང་རིག་པའི་གཞུང་ལུགས་དེ་དག་ལ་དགའ་
ཚོར་ཆེན་པོའི་ངང་སློབ་སྦྱོང་དང༌། ཉམས་ལེན། དོ་སྣང་། གཅེས་སྤྲས་
བྱས་ཏེ་གསོ་བ་རིག་པའི་གཞུང་ལུགས་སྤྱི་དང༌། བྱེ་བྲག་དམི གས་བཀར་
ཆེད་ལས་མཁས་པའམ་རིག་གཅིག་རྐང་འཛིན་གྱི་མི་སྣ་མང་དག་ཅིག་སྐྱེད་
བསྲིངས་ཡོང་ཐབས་དང་འབྲེལ། དེང་རབས་ཚན་རྩལ་རིག་པའི་གཞུང་
ལུགས་ལའང་སྦྱངས་བརྩོན་བྱས་ཏེ་ཐུན་མོང་ཟུང་འབྲེལ་ཐོག་གསར་བཏོད་
XIV



ཀྱི་རྣམ་པ་ཡོང་ཐབས་ལ་ཡང་འབད་འབུངས་དང་ཧུར་བརྩོན་བསྟུད་མར་
བ གྱིས་ཏེ། སྒོ་གང་ས་ནས་སྨན་རྩིས་བསྟན་པ་ཉམས་པ་སླར་གསོ་དང་། མི་
ཉམས་རྒྱུན་འཛིན་དར་སྤེལ་ཡོང་སླད་ཕན་ཚུན་གྱི་ཤེས་ཡོན་དང༌། ཉམས་
མྱོང་། བསམ་ཚུལ་བཅས་སྤེལ་རེས་ཐོག་ལེགས་ཆའི་སྙིང་དོན་གཙོ་གྲས་
རྣམས་གཏན་འབེ བས་ཡིག་ཆར་འགོ ད་ཐུབ་པ་དང་། འབྱུང་འགྱུར་གྱི་མི་
རབ ས་རྣམས་ཀྱི་བློ་སྒོ་འབྱེད་ཕྱིར་གསར་བཏོད་ཀྱི་ལམ་ཁ་ཞིག་བསྐྲུན་རྒྱུ་
ང་ཚོའི་མི་རབས་འདིའི་ཕྲག་པར་འཁྲི་བའི་ཆེས་ལྕི་བའི་ལས་འགན་ཞིག་
ཡིན་པར་སྨོས་ཅི་འཚལ།
དེ་༌༌༌་“ སྤོ་བ གང་ཞིག་མི་ན་བར་གནས་པར་འདོད་པ་དང༌། ན་བ་
གསོ་བར་འདོད་པའི་ཚོར་བ་གཅིག་གྱུར་ཡིན་པས། ང་ཚོས་རིན་ཐང་བྲལ་
བའི་༧རྒྱལ་བའི་བཀའ་སློབ་ཀྱི་སྙིང་བཅུད་བྱམས་བརྩེ་ཞེས་པ་འདི་ཉིད་
ཉམས་སུ་བླངས་ཏེ་མི་རིགས་དང་། རིགས་རུས། མཐོ་དམན། དབུལ་
ཕྱུག ཕོ་མོ་སོ གས་ཀྱི་དབྱེ་འབྱེད་གང་ཡང་མེད་པར་རང་ཉིད་མི་རིགས་
ཀྱི་སྲོན་རྒྱུ ན་བཟང་པོ འི་ལྟ་བ་གཞིར་བཟུང་གཞན་ཕན་གྱི་བདེ་རྩར་
དམིགས་ནས་བོད་པའི་སྤྱི་ཚོགས་ཙམ་མ་ཡིན་པར་འཛམ་གླིང་མི་རིགས་
ཧྲིལ་པོ འི་སྤྱི་ཚོགས་འདི ར་བོ ད་ཀྱི་ཐུན་མོང་མ་ཡིན་པའི་ནང་པའི་ཆོས་
ཚུལ་བཟང་པོ་དང༌། བོད་ཀྱི་གསོ་བ་རིག་པའི་གཞུང་ལུགས་འདི་ཉིད་བེད་
སྤྱད་དེ་ལེགས་སྐྱེས་དཔྱིས་ཕྱིན་པ་ཞིག་ཕུལ་ནས་ཕན་རླབས་ཀྱི་ནུས་པ་
གཟེངས་སུ་ཐོན་པ་གནང་གལ་ཆེ་བས་ཀུན་གྱིས་ལྷག་བསམ་ཆེར་བསྐྱེད་
XV



གནང་བའི་རེ་འདུན་ཞུ་རྒྱུ་ཡིན། དེབ་འདི་རྩོམ་འབྲིའི་བྱ་བའི་ཕྱོགས་
གང་སར་འགལ་འཁྲུ ལ་ནོ ངས་པའི་རི གས་ཇི་སྙེད་ཅིག་ཡོང་སྲིད་པས་
མ ཁྱེ ན་དཔྱོ ད་ཡངས་པའི་སྤྱན་སྔ ར་འ ཐོལ་ལོ་བཤགས་ཤིང༌། རྒྱ་ཆེའི་
གཟིགས་པ་པོས་སྐྱོན་བརྗོད་རོགས་རམ་གནང་བར་སྙིང་དབུས་ནས་དགའ་
བསུ་ཞུ། ཤེས་དམན་སྐལ་བཟང་དོན་ལྡན་ གྱིས། ཕྱི་ལོ་ ༢༠༠༧ ཟླ་༩
ཚེས་ ༢༦ ལ།། །།
II)
XVI



དཀར་ཆག
ས་བཅད་གཉིས་པ། ཐུན་མིན་ནང་གི་སྔོན་འགྲོའི་རིམ་པ་ཁག་བཤད་པ།
ལེའུ་དགུ་པ། སྐྱབས་འགྲོའི་སྐོར་བཤད་པ། … …………… .392
དང་པོ། སྤྱིར་འཁོར་བའི་སྡུག་བསྔལ་བསམ་པ། ………………….392
གཉིས་པ། ཕན་ཡོན་དང་བསླབ་བྱ།
གསུམ་པ། བྱེ་བྲག་དཀོན་གསུམ་གྱི་ཡོན་ཏན་དྲན་ཅིང་དད་པར་
བྱེད་པ། ，，，
བཞི་པ། སྐྱབས་འགྲོའི་དམིགས་རིམ་དངོས། …………………………….
ལྔ་པ། མཇུག་བསྡུ་བ། .
ལེའུ་བཅུ་པ། སེམས་བསྐྱེད་ཀྱི་སྐོར་བཤད་པ། …
410
དང་པོ། རྒྱུ་འབྲས་མན་ངག་བདུན་གྱིས་སྒོ་ནས་ཐོག་མར་བློ་སྦྱོང་
བར་བྱེད་པ། .… ………….
གཉིས་པ། ཚད་མེད་བཞི་ལས་བཏང་སྙོམས་ཚད་མེད། ，，，，，，411
གསུམ་པ། བྱམས་པ་ཚད་མེད། .
.414
བཞི་པ། སྙིང་རྗེ་ཚད་མེད། ，，，，，，，，，，，，，，，，，，
ལྔ་པ། དགའ་བ་ཚད་མེད། ，，，，，，，，，，，， ，，，，，
དྲུག་པ། སེམས་སྐྱེད་དངོས། .………………………….
བདུན་པ། བདག་གཞན་མཉམ་པར་བལྟ་བ། ，，，，，，，，，
བརྒྱད་པ། བདག་གཞན་བརྗེ་བ། ……………… .
དགུ་པ། བདག་པས་གཞན་གཅེས་པར་འཛིན་པ། .……………………
བཅུ་པ། སྦྱིན་པའི་ཕ་རོལ་ཏུ་ཕྱིན་པ། ，，，，，，，，，，，，，
བཅུག ཚུལ་ཁྲིམས་ཕ་རོལ་ཏུ་ཕྱིན་པ། .… …
བརྩིས། བཟོད་པའི་ཕ་རོལ་ཏུ་ཕྱིན་པ། ，，， ，，，，，， 456
བཅུ་གསུམ། བརྩོན་འགྲུས་ཀྱི་ཕ་རོལ་ཏུ་ཕྱིན་པ། … … .466
XVII
………………….



བཅུ་བཞི། བསམ་གཏན་གྱི་ཕ་རོལ་ཏུ་ཕྱིན་པ། ，，，，，，，，，， 473
བཅོ་ལྔ་། ཤེས་རབ་ཀྱི་ཕ་རོལ་ཏུ་ཕྱིན་པ།
ལེའུ་བཅུ་གཅིག བསྟོད་ཕྱག་འབུལ་བའི་སྐོར་བཤད་པ། …
དང་པོ། བསྟོད་ཕྱག་གི་དམིགས་རིམ། ……………………
，，，， 483
གཉིས་པ། བསྟོད་ཕྱག་དངོས་འབུལ་བ་དང་ཕན་ཡོན། ，
གསུམ་པ། རྗེ་བླ་མ་གཡུ་ཐོག་པའི་སྐུ་གསུང་ཐུགས་ཀྱི་ཡོན་ཏན། ，，，，，，，486
བཞི་པ། བསྟོད་ཕྱག་འབུལ་དགོས་པའི་རྒྱུ་མཚན། …………
ལྔ་པ། མཇུག་བསྡུ་ཚུལ། ……………………………………
ལེའུ་བཅུ་གཉིས། མཎྜལ་གྱི་སྐོར་བཤད་པ། …… .
དང་པོ། ཚོགས་གཉིས་གསོག་དགོས་པའི་རྒྱུ་མཚན། །
གཉིས་པ། མཎྜལ་གྱི་རྒྱུ་བསྟན་པ། …………………………
གསུམ་པ། མཎྜལ་འབུལ་ཚུལ་གྱི་དམིགས་རིམ་དངོས། …………
བཞི་པ། ཕྱིའི་མཎྜལ་འབུལ་བ། .……….
ལྔ་པ། ནང་གི་མཎྜལ་འབུལ་བ། ，，，，，，，，，，
དྲུག་པ། གསང་བའི་མཎྜལ་འབུལ་བ། .……………. ，，，，，，， 505
བདུན་པ། མཇུག་བསྡུ་བ། ，，，，，
བརྒྱད་པ། མཎྜལ་གྱི་ཕན་ཡོན་བསྟན་པ། .
ལེའུ་བཅུ་གསུམ། སྨན་སྒྲུབ་ཀྱི་སྐོར་བཤད་པ།
དང་པོ། ས་གཞི་བྱིན་རླབས། ，，，，，，，
གཉིས་པ། རང་ཉིད་ལྷར་སྐྱེད་པ། ，，，，，，
གསུམ་པ། སྨན་སྒྲུབ་ཀྱི་དམིགས་རིམ། ，，，，
བཞི་པ། སྨན་མཆོད་འབུལ་ཚུལ། ………….
ལྔ་པ། ་ མཇུག་བསྡུ་ཚུལ། .……….
520
བ ，，，，，，，，，，，，，，，514
XVIII



• •，，，，，，，，，
521
ལེའུ་བཅུ་བཞི། རྡོར་སེམས་བསྒོམ་བཟླས་ཀྱི་སྐོར་བཤད་པ། … . 521
དང་པོ། སྡིག་པ་བཤགས་པའི་ཚུལ། …… …
གཉིས་པ། གཉེན་པོ་སྟོབས་བཞི། .…………………………………
གསུམ་པ། རྡོར་སེམས་བསྒོམས་བཟླས་དངོས། ……………………….
བཞི་པ། ལུས་ངག་ཡིད་གསུམ་གྱི་སྒྲིབ་པ་སྦྱོང་བ། … ……
ལྔ་པ། མཇུག་བསྡུ་བ། ……….
ལེའུ་བཅོ་ལྔ་། ཀུ་སཱ་ལའི་ཚོགས་བསགས་ཀྱི་སྐོར་བཤད་པ། … .
དང་པོ། ཀུ་སཱ་ལའི་གོ་དོན། …………
，，，，，，537
གཉིས་པ། ཀུ་སཱ་ལའི་ཚོགས་གསོག་གི་དམིགས་རིམ་དངོས། … ….
གསུམ་པ། ཀུ་སཱ་ལའི་མཆོད་སྤྲིན་འབུལ་ཚུལ། ………………………
བཞི་པ། མཇུག་བསྡུ་ཚུལ། ……………………………
ལེའུ་བཅུ་དྲུག བླ་མའི་རྣལ་འབྱོར་གྱི་སྐོར་བཤད་པ། …… .
དང་པོ། ཚོགས་ཞིང་གསལ་གདབ་པ། …… … ，，，，， 547
གཉིས་པ། སྤྱན་འདྲེན་པ། … …………… ，，，，，，551
གསུམ་པ། སྤྱིར་ཡན་ལག་བཅུ་པ་འབུལ་ཚུལ། … …………
བཞི་པ། བླ་ན་ཡོད་པ་དང་བླ་ན་མེད་པའི་མཆོད་པ་འབུལ་ཚུལ། ，，，，
ལྔ་པ། བཤགས་པ་འབུལ་ཚུལ།
དྲུག་པ། རྗེས་སུ་ཡི་རངས་བ། ，，，
བདུན་པ། ཆོས་འཁོར་བསྐོར་བར་བསྐུལ་བ། …
བརྒྱད་པ། མྱ་ངན་ལས་མི་འདའ་བར་གསོལ་བ་གདབ་པ།
་པ། ，，，，，，， 557
དགུ་པ། དགེ་རྩ་བྱང་ཆུབ་ཏུ་བསྔོ་བ། ……………… ……………. 558
བཅུ་པ། ཕན་ཡོན་བསྟན་པ། …………………
བཅུག སྨན་གྱི་བླ་མ་བརྒྱུད་པའི་གསོལ་འདེབས། …………………
，，，，，，，，，，，，，，，，，，，，
559
XIX



བརྩིས། བླ་མའི་རྣལ་འབྱོར་གྱི་དམིགས་རིམ་དངོས། .
བཅུ་གསུམ། དབང་བཞི་ལེན་པ། .………………………………
བཅུ་བཞི། མཐར་ཚོགས་ཞིང་འོད་དུ་འཐིམ་ཚུལ། …
བཅོ་ལྔ་། མཐར་ལྟ་བའི་ངང་ལ་མཉམ་པར་འཇོག་ཚུལ། .……
མཇུག་བྱང་། ……………………………………………………….
དཔར་བྱང་སྨོན་ཚིག ，，，，，，，，，，，，，，，，，，



ས་བཅད་གཉིས་པ།
ཐུན་མོང་ནང་གི་སྔོན་འགྲོའི་རིམ་པ་ཁག་བཤད་པ།
391



ལེའུ་དགུ་པ།
སྐྱབས་འགྲོའི་སྐོར་བཤད་པ་ལ་ལྔ།
དང་པོ། སྤྱིར་འཁོར་བའི་སྡུག་བསྔལ་བསམ་པ།
དེ་ལྟར་སྔོན་དུ་ཐུན་མོང་ཕྱིའི་རིམ་པ་ཁག་བརྗོད་ཟིན་མ་ཐག་པ་དེ་ནས་
ཐུན་མིན་ནང་གི་སྔོན་འགྲོའི་རིམ་པ་ཁག་ལ་འཇུག་པར་བྱ་བ་ལས། དང་
པོ་སྐྱབས་སུ་འགྲོ་བར་བྱ་བ་ལའང་། སྐྱབས་སུ་མ་སོང་བའི་སྔོན་དུ་འཁོར་
བ་སྤྱི་དང་བྱེ་བྲག་གི་སྡུག་བསྔལ་རྒྱུ་འབྲས་དང་བཅས་པ་ལ་བསམ་པར་བྱ་
དགོས་ཏེ། མཐའ་ཡས་ཀྱི་མ་རྒན་འགྲོ་བ་རིགས་དྲུག་གི་སེམས་ཅན་ཐམས་
ཅད་ལས་ཉོན་གྱི་གཞན་དབང་དུ་གྱུར་ཅིང་། སྡུག་བསྔལ་བ་དང༌། མི་རྟག་
པའི་རང་བཞི ན་ལས་མ་འདས་པ་ན། དེ་ཡང་དམྱལ་བ་ན་གནས་པའི་
སེམས་ཅན་དག་ནི་རབ་འབར་ལྕགས་ཀྱི་ས་གཞི་ཆེན་པོའི་སྟེང་དུ་ཤིན་ཏུ་
མི་བཟོད་པའི་སྡུག་བསྔལ་གྱི་ཚོར་བ་དྲག་པོ་མྱོང་བཞིན་ཡོད་པ་དང་། ཡང་
ན་ནི་ཤིན་ཏུ་བཟོད་པར་དཀའ་བའི་གྲང་རེག་གི་སྡུག་བསྔལ་ཚད་མེད་པ་
དག་རབ་ཏུ་མྱོང་ཞིང་ཡོད་པ་དང་། དེ་ཡང་དུས་ཡུན་ཐུང་དུ་ཙམ་མ་ཡིན་
པར་དུས་ཡུན་སྐལ་པ་རྒྱ་མཚོར་གནས་དགོས་པ་ཡིན། དེ་བཞིན་དུ་ཡི་
དྭགས་ཀྱི་གནས་སུ་ཟས་ཁམ་གཅིག་ཙམ་ཡང་ལོངས་སུ་སྤྱོད་པའི་བསྐལ་བ་
392



མེ ད་པར་བཀྲེ ས་སྐོམ་གྱི་སྡུ ག་བསྔལ་གྱི ས་རབ་ཏུ་མནར་བ་དང་། དུད་
འགྲོའི་སྐྱེ་གནས་སུ་ལེགས་ཉེས་བླང་དོར་འབྱེད་པའི་བློ་གྲོས་ཞན་ཅིང་བློ་
རྨོངས་པའི་སྡུག་བསྔལ་ཚད་མེད་པ་དང༌། གཅི ག་གི ས་ག ཅི ག་ཟ་བའི་
འཇིག་པ་དང་། གསོ ད་པའི་སྡུག་བསྔལ་དང་། གཞན་གྱིས་བཀོལ་སྤྱོད་
བྱེ ད་པའི་སྡུག་བསྔལ་སོ གས་མང་པོ་རབ་ཏུ་མྱོང་བར་འགྱུར་བ་ཡིན་པས།
ང་རང་ཚོ་མིའི་མི་ཚེའི་ནང་ཉིན་ལྟར་ངན་འགྲོ་ངན་སོ ང་ན་གནས་པའི་
སེམས་ཅན་སྡུག་བསྔལ་བ་འདི་དག་གི་རང་བཞིན་ཡིད་ལ་དྲན་པར་བྱེད་
དགོས་ཏེ། མགོན་པོ་ཀླུ་སྒྲུབ་ཞབས་ཀྱིས། རབ་ཏུ་ཚ་ཞིང་གྲང་བ་ཡིས།
།དམྱལ་བའི་ཉི་མ་ཅི་ཞིག་དྲན། །བཀྲེས་སྐོམ་དག་གི ས་རི ད་པ་ཡིས། །ཡི་
དྭགས་དག་ཀྱང་དྲན་པར་བྱ། །རྨོངས་པའི་སྡུག་བསྔལ་རབ་མང་བ། །བྱོལ་
སོང་དག་ཀྱང་དྲན་པ་བྱ། །ཞེས་གསུངས་པ་ཁོ་ན་ཡིན་ཞིང༌། དེ་ལྟར་ངན་
སོ ང་གསུམ་ཙམ་མ་ཡིན་པར་ལྷ་ལ་འཆི་འཕོ་དང་ཚེ་རི ང་གི་སྡུག་བསྔལ་
དང༌། ལྷ་མ་ཡིན་ལ་འཐབ་རྩོད་ཀྱི་སྡུག་བསྔལ། མི་ལ་སྐྱེ་བའི་སྡུག་བསྔལ།
རྒ་བའི་སྡུག་བསྔལ། ན་བའི་སྡུག་བསྔལ། འཆི་བའི་སྡུག་བསྔལ། མི་འདོད་
པའི་རྐྱེན་ངན་ཐོག་ཏུ་བབས་པ་དང༌། འདོད་པའི་བདེ་བ་འབད་པས་རྩལ་
ཀྱང་མ་རྙེད་པ། དགྲ་སྡང་བ་དང་འཕྲད་པའི་སྡུག་བསྔལ། གཉེན་བྱམས་
པ་དང་བྲལ་བའི་སྡུག་བསྔལ། རྒྱུ་ནོར་ལོ ངས་སྤྱོད་ཀྱི་དབུལ་ཞིང་ཕོངས་
པའི་སྡུག་བསྔལ་དང་། ཐབས་དང་འབད་པ་ཆེན་པོས་རྒྱུ་ནོར་གསོག་སྒྲུབ་
ཆེད་ཡར་འགྲོ་བརྒྱ་དང་མར་འགྲོ་སྟོང་སོགས་བྱེད་པའི་དཀའ་ཚེགས་ཀྱི་
393



སྡུག་བསྔལ། ནོར་རྫས་འབྱོར་ཡང་རྐུན་ཇག་དང་ལོངས་སུ་སྤྱོད་དབང་མེད་
པའི་སྡུག་བསྔལ། གློ་བུར་འབྱུ ང་བ་ས་ཆུ་མེ་རླུང་འཁྲུགས་པའི་གནོད་
འཚེའི་སྡུག་བསྔལ། དམག་འཁྲུགས་དང་མུ་གེའི་སྡུག་བསྔལ། ང་རྒྱལ་དང་
འགྲན་རྩོད་ཀྱི་སྡུག་བསྔལ། ན་ཚ་མང་ཞི ང་ཚེ་མི་རྟག་ཅིང་མི་བ རྟན་པའི་
སྡུག་བསྔལ་སོགས་གྲངས་ཀྱིས་མི་ལང་བ་ཡོད་པ་དངོས་སུ་མྱོང་བས་གྲུབ་
ཅིང་མཐོང་ཆོས་སུ་གྱུར་བ་ཡིན་པས་ན། ང་ཚོས་རིན་ཐང་བྲལ་བའི་བརྩེ་
བ་སྙིང་རྗེ་ཆེན་པོར་བློ་སྦྱོང་སྟེ་སེམས་རབ་ཏུ་བསྐྱེད་དེ་བདག་གཞན་ནམ་
མཁའ་དང་མཉམ་པའི་སེམས་ཅན་ཐམས་ཅད་འཁོར་བ་དང་ངན་སོང་གི་
སྡུག་བསྔལ་ལ་འཇིགས་ཤིང་སྐྲག་སྟེ་དེ་ལས་སྐྱོབ་པའི་ནུས་པ་བླ་མ་དཀོན་
མཆོག་གསུམ་ལ་ཡོད་པས། དཀོན་མཆོག་གི་ཡོན་ཏན་ཡིད་ལ་དྲན་པར་
བྱས་ཏེ་མོས་གུ ས་ཀྱི་དད་པ་ཆེན་པོའི་སྒོ་ནས་སྙིང་ཐག་པ་ནས་སྐྱབས་སུ་
འགྲོ་བར་བྱ་དགོས་པ་ཡིན། དེ་ཡང་སྐྱབས་སུ་འགྲོ་དགོས་པའི་རྒྱུ་མཚན་
ཡང་། འཁོར་བ་དང་ངན་སོང་གི་སྡུག་བསྔལ་དེ་དག་ལས་ཐར་བའི་ཆེད་
དུ་ཡིན། སྐྱབས་སུ་འགྲོ་བའི་ཡུལ་གོང་མ་དཀོན་མཆོག་གསུམ་ཡང་འཁོར་
བའི་སྡུག་བསྔ ལ་ལས་གྲོལ་བ་ཡིན་པ་མ་ཟད། གཞན་ཁམས་གསུ མ་གྱི་
སེམས་ཅན་ཐམས་ཅད་འཁོར་བའི་སྡུག་བསྔལ་གྱི་རྒྱ་མཚོ་ཆེན་པོ་ལས་སྐྱོབ་
ཐུབ་པའི་མཁྱེན་བརྩེ་ནུས་པའི་ཡོན་ཏན་ཁྱད་པར་ཅན་གྱི་ནུས་མཐུ་དང་
ལྡན་པ་ཞིག་ཅི་ནས་ཀྱང་ཡིན་དགོས། གལ་ཏེ་སྐྱབས་སུ་འགྲོ་བའི་ཡུལ་དེ་
འཁོར་བ་ཞེ ས་ཟག་བཅས་ཉེར་ལེན་གྱི་ཕུང་པོ་སྐྱེ་བའི་རྒྱུན་གྱི་ཆ་ལ་ཟེར་
-
394



བས། དེ་ལྟ་བུའི་འཁོར་བ་ལས་མ་གྲོལ་བ་ན་གཞན་སེམས་ཅན་རྣམས་ཀྱང་
སྡུག་བསྔལ་གྱི་གནས་དེ་དག་ལས་ནམ་ཡང་གྲོལ་མི་ཐུབ་པ་ཡིན། རྒྱུ་མཚན་
དེའི་ཕྱིར། ང་ཚོས་འཁོར་བ་ན་གནས་པའི་ལྷ་ཀླུ་དང་། འདྲེ་སྲིན་དུག་
པ་ཅན་དང་། ཡུལ་ལྷ་ཞི་བདག་དང་། རྒྱལ་པོ་དང་བཙན་སོགས་ཀྱི་རིགས་
གང་ལ་ཡང་དུས་ནམ་ཡང་སྐྱབས་སུ་འགྲོ་མི་རུང་བ་ཡིན། དེ་ཅིའི་ཕྱིར་ཞེ་
ན། རང་ཡང་འཁོར་བའི་བརྩོན་རར་བཅིངས་པ་ན། འཇིག་རྟེན་ལྷ་ཡིས་
སུ་ཞིག་སྐྱོབ་པར་ནུས། །ཞེས་གསུངས་པ་དང་། ནང་པ་སངས་རྒྱས་པའི་
ཐེག་ཆེན་ལམ་གྱི་རྩ་བ་དང་ཕྱི་ནང་གི་དབྱེ་བ་གཙོ་བོ་ཡང་། དང་པོ་སྐྱབས་
འགྲོའི་འཇུག་སྒོ་ཁོ་ནར་རག་ལུས་ཡོད། ལྷག་དོན་བོད་ཀྱི་གསོ་བ་རིག་པའི་
སྨན་པ་གང་དག་གིས་བསྟེན་པར་འོས་པའི་སྲུང་མ་ནི། སྔོན་དུས་མི་ལོ་
ཉིས་སྟོང་ལྔ་བརྒྱའི་གོང་དུ་སྟོན་པ་མཉམ་མེད་ཤཱཀྱ་སེ ང་གེ་དང་། རྒྱལ་
བ་སྨན་གྱི་བླ་མས་དངོས་སུ་སྨན་གྱི་བསྟན་པ་བསྲུང་བར་བཀའ་བསྒོས་པའི་
རྣམ་སྲས་ལ་སོ གས་པའི་རྒྱལ་པོ་ཆེན་པོ་བཞི། རྒྱུན་འཛིན་ལ་སོགས་པའི་
གནོད་སྦྱིན་གྱི་སྡེ་དཔོན་ཆེན་པོ་བཅུ་གཉིས་བཅས་ནི་བཀའ་འགྱུར་ནང་
སངས་རྒྱས་སྨན་བླའི་སྨན་མདོ་རང་ནས་དངོས་སུ་བསྟན་ཡོད་པ་མ་ཟད།
རྒྱལ་བ་སྨན་གྱི་བླ་མ་དང་ངོ་བོ་དབྱེར་མ་མཆིས་པའི་མཉམ་མེད་སྤྲུལ་པའི་
སྐྱེས་མཆོག་ཆེན་པོ་འགྲོ་མགོན་མཧཱ་གུ་ཎའི་བཀའ་བསྒོས་ལྟར་སྨན་སྲུང་
དམ་ཅན་སྡེ་དགུ་བཅས་ནི་ནང་པ་སངས་རྒྱས་པའི་ཕ་རོལ་ཏུ་ཕྱིན་པའི་ཐེག་
པ་དང་། གསང་སྔགས་རྡོ་རྗེ་ཐེག་པའི་བསྟན་པ། གསོ་བ་རིག་པའི་བསྟན་
395



པ་བཅས་གཅིག་ཏུ་འབྲེལ་བའི་རྒྱལ་བའི་བསྟན་པ་རིན་པོ་ཆེ་འདི་ཉིད་
ཕྱོགས་དུས་ཀུན་ཏུ་དར་ཞིང་རྒྱས་ལ། ཡུན་རིང་དུ་གནས་པའི་ཕྱིར་སྨན་
གྱི་བསྟན་པ་འཛིན་ཅིང་སྤེལ་བར་མཛད་པ་ལ་རྟག་ཏུ་སྲུང་སྐྱོབ་འཕྲིན་ལས་
གཡེལ་མེད་དུ་བསྒྲུབ་པར་མཛད་པའི་ཐུན་མོང་མ་ཡིན་པའི་ཆོས་སྲུང་ཡེ་
ཤེས་ཀྱི་སྤྱན་དང་ལྡན་པའི་སྲུང་མ་ཤ་སྟག་བསྟེན་པར་བྱེད་པ་ལས། གཞན་
འཇིག་རྟེན་ན་ལྷ་འདྲེ་དང་། རྒྱལ་བཙན། དམ་སྲི་གདུག་པ་ཅན་སོ གས་
ཀྱི་རིགས་གཏན་ནས་བསྟེ ན་མི་རུང་བའི་གནད་གཅིག་ཡིན། །
གཉིས་པ། ཕན་ཡོན་དང་བསླབ་བྱ།
སྟོང་གསུམ་སྟོང་གི་འཇིག་རྟེན་ཆེན་པོའི་ནང་ཡིད་བཞིན་ནོར་བུ་ལས་
རྩ་ཆེ་ཞིང༌། ཤིན་ཏུ་རྙེད་པར་དཀའ་ལ། སྲིད་འདིར་དཀོ ན་པའི་མཆོག་
དམ་པ་ཉིད་ཡིན་ཏེ། རྒྱུད་བླ་མ་ལས། འབྱུང་བ་དཀོན་ཕྱིར་དྲི་མེད་ཕྱིར།།
མཐུ་ལྡན་ཕྱིར་དང་འཇིག་རྟེན་གྱི། །རྒྱན་གྱུར་ཕྱིར་དང་མཆོག་ཉིད་ཕྱིར།།
འགྱུར་བ་མེད་ཕྱིར་དཀོན་མཆོག་ཉིད། །ཅེས་གསུངས་པ་དང་། མཐའ་
ཡས་པའི་མ་གྱུར་ནམ་མཁའི་སེམས་ཅན་ཐམས་ཅད་ཀྱི་དོན་དུ་བླ་མ་དཀོན་
མཆོག་གསུམ་ལ་སྙིང་ཁོ ང་རུས་པའི་ག ཏིང་ནས་སྲོག་ལས་གཅེ ས་པར་
འཛིན་པའི་སྒོ་ནས་སྐྱབས་སུ་འགྲོ་ན་དེའི་ཕན་ཡོན་ལའང་བསམ་གྱིས་མ་
ཁྱབ་ཡོད་དེ། སྐྱབས་གསུམ་བསོད་ནམས་གཟུགས་མཆིས་ན། །སྟོང་གསུམ་
396



འདི་ཡང་སྣོད་དུ་ཆུང༌། །རྒྱ་མཚོ་ཆེན་པོ་ཆུ་ཡི་གཏེར། །ཕུ ལ་གྱི་གཞལ་
བས་ག་ལ་ནུས། །ཞེས་པ་ལྟར་སངས་རྒྱས་དང༌། ཆོས་དང༌། དགེ་འདུན་
ཏེ་དཀོན་མཆོག་གསུམ་ལ་ཡོན་ཏན་གྱི་ཚད་འདི་ཙམ་མོ། ཞེས་ང་ཚོས་
གཏན་ནས་བརྗོད་མི་ཐུབ་པར་མ་ཟད། སངས་རྒྱས་བཅོམ་ལྡན་འདས་ཀྱི་
སྨན་མདོ་ལས་ཀྱང་། ངས་དེ་བཞིན་གཤེགས་པ་སྨན་གྱི་བླ་བཻཌརྱ་འོད་ཀྱི་
རྒྱལ་པོ་དེའི་ཡོན་ཏན་བརྗོད་པར་འགྱུར་ན་ནི། བསྐལ་པ་ལས་ལྷག་གི་
བསྐལ་པ་ཡང་ཟད་པར་འགྱུར། ཞེས་གསུངས་ཤིང་དཀོན་མཆོག་གི་ཡོན་
ཏན་ནི་བསམ་གྱིས་མི་ཁྱབ་ཅིང་བརྗོ ད་གྱི ས་མི་ལང་བ་ཡིན་པས་དཀོ ན་
མཆོག་ལ་སྐྱབས་སུ་འགྲོ་ན་ཡང་། སྐྱབས་འགྲོའི་ཕན་ཡོན་དང་འབྲས་བུའང་
རྣམ་པར་སྨིན་པ་ནི་བསམ་གྱིས་མི་ཁྱབ་པ་ཡིན་ཏེ། སངས་རྒྱས་ཡོན་ཏན་
བསམ་མི་ཁྱབ། །ཆོས་ཀྱི་ཡོན་ཏན་བསམ་མི་ཁྱབ། །དགེ་འདུན་ཡོན་ཏན་
བསམ་མི་ཁྱབ། །བསམ་མི་ཁྱབ་ལ་དད་བྱེད་ན། །རྣམ་པར་སྨིན་པའང་
བསམ་མི་ཁྱབ། རྣམ་དག་ཞིང་དུ་སྤྱོད་པར་འགྱུར། །ཞེས་གསུངས་པ་རང་
ཡིན་གཤིས། དེ་ལྟར་ལུས་ཅན་སུ་ཞིག་སྐྱབས་སུ་སོང་བའི་བསླབ་བྱ་ནི། བླ་
མ་ལ་སྐྱབས་སུ་སོང་ནས་རང་གི་རྩ་བའི་བླ་མ་ལ་དད་ལོ ག་བྱེ ད་པ་དང་
བསྐུར་བ་བཏབ་པ་སོགས་གཏན་ནས་བྱེད་མི་རུང་ཞིང་། གལ་ཏེ་དགེ་བའི་
བཤེས་གཉེན་བསྟེན་ཚུལ་ལོག་པར་གྱུར་ན་ནི། གང་ཟག་དེ་ཡི་རྒྱུད་ལ་ཡོན་
ཏན་དང་ཉམས་རྟོགས་སོགས་རྩ་བ་ནས་སྐྱེ་བར་མི་འགྱུར་བ་ཡིན། སངས་
རྒྱས་ལ་སྐྱབས་སུ་སོང་ནས། སྐུ་བརྙན་སོགས་ལ་སངས་རྒྱས་དངོས་ཀྱི་འདུ་
397



ཤེས་བསྐྱེད་དེ་བཀུར་སྟི་དང་ཕྱག་མཆོད་བྱེད་དགོས་པར་མ་ཟད། འཇིག་
རྟེན་པའི་ལྷ་འདྲེ་ལ་སྐྱབས་བཅོལ་མི་རུང་། ཆོས་ལ་སྐྱབས་སུ་སོང་ནས་
གསུང་རབ་ཡི་གེ་ན་གཅིག་ཚུན་ཆད་ལ་ཆོས་དཀོ ན་མཆོག་གི་འདུ་ཤེ ས་
བསྐྱེད་དེ་གུས་པས་བསྟེན་དགོས་པར་མ་ཟད། ལྷག་པར་འགྲོ་བ་སེམས་ཅན་
སུ་ཞིག་ལ་འཚེ་བ་གཏན་ནས་བྱེ ད་མི་རུང་། དགེ་འདུན་ལ་སྐྱབས་སུ་སོ ང་
ནས། དགེ་འདུན་བཞི་གྲུ་ཚུན་ལ་འཕགས་པའི་དགེ་འདུན་གྱི་འདུ་ཤེས་
བསྐྱེད་དེ་བསྙེན་བཀུར་བསོད་ནམས་གསོག་དགོས་ལ། མ་ཟད་ལས་འབྲས་
དང་ལྟ་བ་ལོག་པ་ཅན་སོགས་མི་དགེ་བའི་སྡིག་གྲོགས་གང་དང་མཉམ་དུ་
འགྲོགས་མི་རུང་། དེ་ལྟར་སྐྱབས་འགྲོའི་སྒྲུབ་པའི་བསླབ་བྱ་དང་། དགག་
པའི་བསླབ་བྱ་གཉིས་ལ་ཚུལ་བཞིན་འཇུག་གང་ཐུབ་བྱེད་པ་དང་། སྒོས་
སུ་དཀར་ནག་ལས་འབྲས་ཀྱི་དགེ་སྡི ག་བླང་དོར་གྱི་གནས་ལ་ཕྱིན་ཅི་མ་
ལོག་པ་ཅིས་ཀྱང་བྱེད་དགོས་པ་ཡིན་ཏེ། རྗེ་བདག་ཉིད་ཆེན་པོས། ཤི་ནས་
ངན་འགྲོར་མི་སྐྱེའི་གདེང་མེད་ཅིང་། །དེ་ཡི་འཇིགས་སྐྱོབ་དཀོན་མཆོག་
གསུམ་དུ་ངེས། །དེ་ཡི་སྐྱབས་འགྲོ་ཤིན་ཏུ་བ རྟན་པ་དང༌། །དེ་ཡང་བསླབ་
བྱ་ཉམས་པ་མེད་པར་བྱ། །དེ་ཡི་དཀར་ནག་ལས་འབྲས་ལེགས་བསམ་སྟེ།།
བླང་དོར་ཚུལ་བཞིན་སྒྲུབ་ལ་རག་ལས་སོ། །ཞེ ས་གསུངས་པ་ན་རྒྱུ་དགེ་
མི་དགེ་གང་རུང་བསགས་ཟིན་པ་ན་ལས་བྱས་པ་ཆུད་མི་ཟ་བས་ན་འབྲས་
བུ་ཡང་བདེ་སྡུག་གི་ཚོར་བ་མི་འདྲ་བ་རྣམ་པ་སྣ་ཚོགས་སུ་མྱོང་བར་འགྱུར་
བ་ནི་ཆོས་ཉིད་རྟེན་འབྲེལ་རང་གཤིས་དང་ལས་འབྲས་ནི་ཤིན་ཏུ་དབང་
398



བཙན་པའི་ཕྱིར་ཏེ། ཁྱད་པར་འཕགས་བསྟོད་ལས། བྲམ་ཟེ་རྣམས་ནི་དགེ་
སྡི ག་དག །སྦྱིན་པ ར་ལེ་ཞི ང་འཕོ་བར་སྨྲ། །ཁྱོ ད་ཀྱི ས་བྱས་ཆུད་མི་ཟ་
དང་། །མ་བྱས་པ་དང་འཕྲད་མེད་གསུངས། །ཞེས་གསུངས་པ་བཞིན་ནོ།།
གསུམ་པ། བྱེ་བྲག་དཀོན་མཆོག་གསུམ་གྱི་ཡོན་ཏན་
དྲན་ཅིང་དད་པར་བྱེད་པ།
གང་ལ་སྐྱབས་སུ་འགྲོ་བར་བྱ་བ་ནི་དཀོ ན་མཆོག་གསུམ་ཁོ་ན་ཡིན་
ཅིང་། དེ་གསུམ་ནི་སྟོན་པ་བླ་ན་མེད་པ་སངས་རྒྱས། སྐྱོབ་པ་བླ་ན་མེད་
པ་དམ་ཆོས། འདྲེན་པ་བླ་ན་མེད་པ་དགེ་འདུན་བཅས་ཡིན་ཞིང་། ཅི་ཞིག་
ལ་དཀོན་ཅོག་ཅེས་སྙམ་ན་ནི། རང་འཁོར་བ་དང་ངན་སོང་གི་སྡུག་བསྔལ་
མཐའ་དག་ལས་གྲོལ་བ། གཞན་སེམས་ཅན་ཐམས་ཅད་ཀྱང་འཁོར་བ་དང་ ་
ངན་སོང་གི་སྡུག་བསྔལ་ལས་གྲོལ་བའི་ཐབས་ལ་མཁས་པ། སེམས་ཅན་
ཀུན་ལ་ཐུགས་རྗེ་ཉེ་རིང་མེད་པ། ཕན་གདགས་མ་གདགས་ཐམས་ཅད་ཀྱི་
དོན་རླབས་པོ་ཆེ་མཛད་པ་ལ་དཀོན་མཆོག་ཅེས་བརྗོད་པ་ལགས་ན། བླ་
མ་ལ་སྐྱབས་སུ་འགྲོ་བར་བྱ་བ་ནི་འདི་ཕྱིའི་ལེགས་ཚོགས་ཐམས་ཅད་རྩ་བ་
ཐེག་པ་ཆེན་པོའི་དགེ་བའི་བཤེ ས་གཉེན་ཁོ་ན་ལ་རག་ལས་ཤིང་། རང་གི་
དྲིན་ཅན་རྩ་བའི་བླ་མ་ནི་དོན་དམ་དུ་སངས་རྒྱས་དང་ཆོས་དང་དགེ་
འདུན་གསུམ་ག་འདུས་པའི་ངོ་བོ་འདུལ་བྱའི་དོན་དུ་བླ་མའི་སྐུར་ཤར་བ་
399



ཡིན་ཏེ། བླ་མ་སངས་རྒྱས་བླ་མ་ཆོས། །དེ་བཞིན་བླ་མ་དགེ་འདུན་ཆོས།།
ཀུ ན་ གྱི་བྱེད་པོ་བླ་མ་ཡིན། །བླ་མ་དག་ལ་ག སོ ལ་བ་འདེ བས། །ཞེས་
གསུངས་ཤིང་རྒྱས་པ་གོང་དུ་དགེ་བའི་བཤེས་གཉེན་བསྟེན་ཚུལ་སྐོར་ལ་
གཟིགས་པར་འཚལ། སངས་རྒྱས་ནི་ཉོན་མོངས་པའི་དྲི་མ་མཐའ་དག་ལས་
ས ང ས་པ་དང༌། ཤེས་བྱའི་བློ་གྲོས་མཆོག་ཏུ་རྒྱས་པ་ན་ས ངས་རྒྱས་ཞེས་
བརྗོད་ཅིང༌། སངས་རྒྱས་དཀོན་མཆོག་གི་མཚན་ཉིད་ནི། འདུས་མ་བྱས་
སོ གས་ཡོན་ཏན་བརྒྱད་དང་ལྡན་པའི་སྐྱབས་གནས་མཐར་ཐུག་དེ་ལ་གོ་
དགོས་ཤིང་། ཡོན་ཏན་བརྒྱད་པོ་དེ་དག་ནི་རྒྱུ ད་བླ་མ་ལས། འདུ ས་མ་བྱས་
ཤིང་ལྷུན་གྱིས་གྲུབ། །གཞན་གྱི་རྐྱེན་གྱིས་རྟོགས་མིན་པ། །མཁྱེན་དང་བརྩེ་
དང་ནུས་པ་ལྡན། །དོན་གཉིས་ལྡན་པའི་སངས་རྒྱས་ཉིད། །ཅེས་སྐྱེ་འཇིག་
གི་གནས་དང་བྲལ་བའི་འདུས་མ་བྱས་ཀྱི་ཡོན་ཏན། འབད་རྩོལ་ཉེར་ཞི་
མ་ལུས་པ་ལྷུན་གྱིས་གྲུབ་པའི་ཡོན་ཏན། སྒྲ་རྟོག་སྣང་བས་ཇི་བཞིན་རྟོགས་
མི་ནུས་པའི་ཡོན་ཏན། ཇི་ལྟ་ཇི་སྙེད་ཀྱི་ཆོས་ཀུན་མ་ལུས་པ་མངོན་པར་
མཁྱེན་པའི་ཡོན་ཏན། བརྩེ་བ་སྙིང་རྗེ་ཆེན་པོའི་ཡོན་ཏན། འགྲོ་བ་སྡུག་
བསྔལ་ལས་སྐྱོབ་པའི་མཐུ་སྟོབས་ཀྱི་ནུས་པའི་ཡོན་ཏན། རང་དོན་སྤང་
པ་ཕུན་ཚོགས་ཀྱི་ཡོན་ཏན། གཞན་དོན་རྟོགས་པ་ཕུན་ཚོགས་ཀྱི་ཡོན་ཏན་
བཅས་དང་ལྡན་པར་གྱུར་བ་ནི་སངས་རྒྱས་དཀོན་མཆོག་ཁོ་ནའི་ཁྱད་ཆོས་
ཡིན་ཅིང་། མདོར་བསྡུས་ན། དོན་གཉིས་མཐར་ཕྱིན་པའི་སྐྱབས་གནས་
མ ཐར་ཐུག་དེ་ཡིན། །
400



ཆོས་དཀོན་མཆོག་གི་མཚན་ཉིད་ནི། འགོག་ལམ་གང་རུང་གིས་བསྡུས་
པའི་འཕགས་རྒྱུད་ཀྱི་རྣམ་བྱང་བདེན་པ་དེ་ཡིན་ཞིང༌། ཆོས་དཀོན་མཆོག་
གི་ཡོན་ཏན་བརྒྱད་ནི། རྒྱུད་བླ་མ་ལས། བསམ་མེད་གཉིས་མེད་རྟོག་མེད་
པ། །དག་གསལ་གཉེན་པོའི་ཕྱོགས་ཉིད་ཀྱི། །གང་ཞིག་གང་གི་ཆགས་བྲལ་
བ། །བདེན་གཉིས་མཚན་ཉིད་ཅན་དེ་ཆོས། །ཞེས་བསམ་དུ་མེད་པའི་ཡོན་
ཏན། ལས་ཉོན་གཉིས་སུ་མེད་པའི་ཡོན་ཏན། ཚུལ་མིན་ཡིད་བྱེད་ཀྱི་རྣམ་
རྟོག་མེད་པའི་ཡོན་ཏན། ལམ་གྱི་ངོ་བོར་སྒྲིབ་པ་མེད་ཅིང་དག་པའི་ཡོན་
ཏན། ཇི་ལྟ་ཇི་སྙེ ད་ཀྱི་ཆོས་གསལ་བའི་ཡོན་ཏན། མི་མཐུན་ཉོན་མོངས་
ཕྱོགས་ཀྱི་གཉེན་པོའི་ཡོན་ཏན། གང་ཞིག་ལ་ཆགས་པ་དང་བྲལ་བའི་འགོག་
བདེན་གྱི་ཡོན་ཏན། གང་ཞིག་གིས་ཆགས་པ་དང་བྲལ་བར་བྱེད་པའི་ལམ་
གྱི་བདེན་པའི་ཡོན་ཏན་དང་ལྡན་པ་བཅས་ནི་ཆོས་དཀོན་མཆོག་ཁོ་ནའི་
ཁྱད་ཆོས་སམ་ཡོན་ཏན་ཡིན་ཅིང་། མདོར་ན་འགོག་བདེན་དང་ལམ་བདེན་
གཞིས་སུ་བསྡུ་བ་ཡིན། དགེ་འདུན་དཀོན་མཆོག་གི་མཚན་ཉིད་ནི། རིག་
གྲོལ་གྱི་ཡོན་ཏན་བརྒྱད་པོ་གང་རུང་དང་ལྡན་པའི་འཕགས་པའི་གང་ཟག་
དེ་ཡིན་ཞིང་། ཡོན་ཏན་བརྒྱད་པོ་དེ་དག་ནི། རྒྱུད་ལས། ཇི་ལྟ་ཇི་སྙེད་
ནང་གི་ནི། ཡེ་ཤེས་གཟིགས་པ་དག་པའི་ཕྱིར། །བློ་ལྡན་ཕྱིར་མི་ལྡོག་པའི་
ཚོགས། །བླ་མེད་ཡོན་ཏན་དང་ལྡན་ཉིད། །ཅེ ས་ཇི་ལྟ་བ་རིག་པའི་ཡོན་
ཏན། ཇི་སྙེད་པ་རིག་པའི་ཡོན་ཏན། ནང་རིག་པའི་ཡོན་ཏན། ཆགས་པ་
མེད་པ་དག་པའི་ཡོན་ཏན། ཐོགས་པ་མེ ད་པ་དག་པའི་ཡོན་ཏན། དམན་
401



པ་མེ ད་པ་དག་པའི་ཡོན་ཏན། རིག་པའི་ཡོན་ཏན། གྲོལ་བའི་ཡོན་ཏན་
དང་བཅས་ལྡན་པ་ནི་དགེ་འདུན་དཀོ ན་མཆོག་གི་ཁྱད་ཆོས་ཁོ་ན་ཡིན་
ཞིང་། མདོར་ན་རིག་གྲོ ལ་གྱི་ཡོན་ཏན་གཉིས་སུ་བསྡུ་བ་ཡིན། །
བཞི་པ། སྐྱབས་འགྲོའི་དམིགས་རིམ་དངོས།
གོང་དུ་བསྟན་ཟིན་པའི་འཁོར་བ་སྤྱི་དང་བྱེ་བྲག་སྡུག་བསྔལ་གསུམ་
གྱིས་རྒྱུན་ཆད་མེད་པར་མནར་བའི་མཐའ་ཡས་པའི་ཉམ་ཐག་མ་རྒན་སེམས་
ཅན་ཐམས་ཅན་མཐར་མེད་འཇིགས་སུ་རུང་བའི་སྲིད་པའི་སྡུག་བསྔལ་གྱི་
རྒྱ་མཚོ་ཆེན་པོ་ལས་ཐར་བའི་ཆེད་དུ་རང་ཉི ད་ཐར་པ་དང་ཐམས་ཅད་
མཁྱེན་པའི་གོ་འཕང་གི་དོན་དུ་གཉེར་ཞིང་། བདག་གཞན་ནམ་མཁའ་དང་
བཅས་པའི་སེམས་ཅན་ཐམས་ཅད་བླ་མ་རིགས་འདུས་སྨན་རྒྱལ་རྩ་གསུམ་
སྨན་གྱི་དཀྱིལ་འཁོར་གྱི་ཞི་ཁྲོའི་ལྷ་ཚོགས་རྣམས་ལ་སྙིང་ཐག་པ་ནས་སྐྱབས་
སུ་འགྲོ་བར་བྱ་སྙམ་ནས་ཐོག་མར། གནས་ཁང་གཙང་མར་སྟེགས་སུ་ཁེབས་
གཙང་སྔོ་ལྗང་སྟེང་དུ་དྲི་བཟང་གི ས་བྱུགས་པའི་མཎ་ཌལ་པདྨ་འདབ་མ་
ལྔའི་བྲིས་པའི་དབུས་སུ་དང་། ཕྱོགས་བཞིར་འབྲས་འབྲུ་སོགས་ཀྱིས་ཚོམ་
བུ་བཀོ ད་པའི་སྟེང་དུ་རྗེ་བཙུན་གུ ཎའམ་གཡུ་ཐོག་ཡོན་ཏན་མགོན་པོའི་
སྐུ་བརྙན་རབ་གནས་བྱིན་ཆེན་ལྡན་པ་གང་རུང་བཞུགས་སུ་གསོལ་བའི་
མདུན་དུ། སྨན་མཆོག་ཨ་རུ་ར། ཛ་ཏི་སོགས་བཟང་པོ་དྲུག ར་མཉེ་སོགས་
402



རྩ་བ་ལྔ་བཅས་སྣ་ཚོགས་པའི་སྨན་དང་རིན་ཆེན་དང་དར་སྣ་ཚོགས་དངོས་
སུ་འབྱོར་ན་བཀྲམ། མ་འབྱོར་རུང་ཡིད་ཀྱིས་སྤྱན་གཟིགས་སྣ་ཚོགས་པ་
སྤྲུལ་ནས་འདི་ལྟར། ཐམས་ཅད་དུ་ནི་ས་གཞི་དག །གསེ ག་མ་ལ་སོགས་
མེ ད་པ་དང་། །ལག་འཐིལ་ལྟར་མཉམ་བཻཌཱུརྱའི། །རང་བཞིན་འཇམ་པོར་
གནས་གྱུར་ཅིག །ལྷ་དང་མི་ཡི་མཆོད་པའི་རྫས། །དངོས་སུ་བཤམས་དང་
ཡིད་ཀྱི་སྤྲུལ། །ཀུན་བཟང་མཆོད་སྤྲིན་བླ་ན་མེད། །ནམ་མཁའི་ཁམས་ཀུན་
ཁྱབ་གྱུར་ཅིག །ཨོཾ་ན་མོ་བྷ་ཝ་ཏེ།
ཞེས་ས་གཞི་ཐམས་ཅད་བྱིན་གྱིས་བརླབས་ཏེ་ལྟ་ན་སྡུག་པའི་ཞིང་ཕན་སུམ་
ཚོགས་པ་ལྔ་ལྡན་གྱི་རང་བཞི ན་དུ་དམིགས་ཏེ་བསྒོམས་པ་དང༌། རང་གི་
མདུན་གྱི་ནམ་མཁར་པདྨ་འདམ་མ་བཞི་རབ་ཏུ་རྒྱས་པའི་དབུས་སུ་བཅོམ་
ལྡན་འདས་བདེ་བར་གཤེགས་པ་སྨན་གྱི་བླ་བཻཌཱུརྱ་འོད་ཀྱི་རྒྱལ་པོ་དང་ངོ༌
བོ་དབྱེ ར་མེད་པའི་མཉམ་མེད་སྤྲུལ་པའི་སྐྱེ་མཆོག་ཆེན་པོ་མཚུངས་མེད་
རྗེ་བཙུན་མ་ཧཱ་གུ་ཎ་སྐུ་མདོག་དཀར་ལ་དམར་བའི་མདངས་ཆགས་པ།
ཞལ་གཅིག་ཕྱག་གཉིས། དབུ་སྐྲ་ལྕང་ལོ་མེ་ཏོག་གིས་སྤྲས་པ། ཕྱག་གཡས་
འགྲོ་བ་མཐའ་དག་ལ་མཆོག་གི་དངོས་གྲུབ་སྟེར་བའི་བརྡར་མཆོག་སྦྱིན་གྱི་
ཕྱག་རྒྱས་ཨུ ཏལ་གྱི་སྡོང་བུ་གསར་པ་འཛིན་པ། སྐུའི་སྙན་གྱི་གཡས་ཕྱོགས་
སུ་ཐད་ཀར་ཁ་བྱེ་བའི་སྟེང་དུ་དུས་གསུམ་རྒྱལ་བ་ཀུན་གྱི་མཁྱེན་རབ་ཀྱི་
བདག་པོ ར་ངེས་པའི་བརྡར་ཆོས་ཀྱི་གླེགས་བམ་དང་རལ་གྲིས་མཚོན་པ།
ཕྱག་གཡོན་པ་འོད་གསལ་ལྷན་ཅི ག་སྐྱེས་པའི་རྣམ་ཐར་སྒོ་གསུམ་རང་
403



བཞི ན་དུ་བསྟན་པའི་བརྡར་ཐུགས་ཀར་ཆོས་འཆད་ཕྱག་རྒྱས་པད་སྡོང་
བསྣམས་པ། སྐུའི་སྙན་གྱི་གཡོན་ཕྱོགས་སུ་ཐད་ཀར་ཆུ་སྐྱེས་འདབ་མ་རབ་
ཏུ་རྒྱས་པའི་སྟེང་དུ་བདུད་རྩིས་གང་བའི་བུམ་པར་གུར་ཀུམ་གཞོན་ནུའི་
ཁ་རྒྱན་དང་བཅས་པ་ལ། ནོར་བུ་དབང་རྒྱལ། གསེ ར་རྡོར། སྨན་མཆོག་
ཨ་རུ་ར་བཅས་ཀྱི་གཡས་གཡོན་དབུས་གསུམ་དུ་མཚན་པ་ཅན་ཏེ། བུམ་
པ་རྒྱལ་བ་མི་བསྐྱོད་པ་དང་། ནོར་བུ་རྒྱལ་བ་རི ན་འབྱུང་། གསེ ར་རྡོར་
རྒྱལ་བ་འོད་དཔག་མེ ད། ཨ་རུ་ར་རྒྱལ་བ་རྣམ་པར་སྣང་མཛད། ཁ་རྒྱན་
གུར་ཀུམ་རྒྱལ་བ་དོན་ཡོད་གྲུབ་པ་སྟེ་རྒྱལ་བ་རིགས་ལྔ་། མེ་ལོང་ཡེ་ཤེས།
བྱ་གྲུབ་ཡེ་ཤེས། སོར་རྟོགས་ཡེ་ཤེས། མཉམ་ཉིད་ཡེ་ཤེས། ཆོས་དབྱིངས་
ཡེ་ཤེས་བཅས་ཡེ་ཤེས་ལྔ་ཡི་དཀར་སེར་དམར་ལྗང་མཐིང་ཁའི་འོད་ཀྱི་ངོ༌
བོར་བཞུགས་པའི་བརྡར་དང་། མཆོག་ཐུན་དང་ཞི་རྒྱས་དབང་དྲག་གི་
འཕྲིན་ལས་བཞི འི་སྒོ་ནས་ཉམ་ཐག་སེམས་ཅན་གྱི་དོན་ལ་བརྩོན་པའི་
བརྡར་དར་སྣ་ཚོགས་ཀྱི་ན་བཟའ་ལྷབ་ལྷུབ་ཏུ་གསོལ་བ། ཐུགས་ཟག་མེད་
རྡོ་རྗེ་ལྟ་བུའི་ཡེ་ཤེས་ལ་འཕོ་འགྱུར་མེད་པས་འཁོར་འདས་ཀྱི་ཆོས་རྣམས་
ཟི ལ་གྱི ས་ག ནོན་པའི་བརྡར་ཞབས་རྡོ་རྗེ་སྐྱིལ་དཀྲུང་དུ་བཞུགས་པ་ལ་
འཁོར་དུ་ལྷ་མོ་བཞིས་ཡོངས་སུ་བསྐོར་ཏེ། མདུན་དུ་ལྷ་མོ་དཀར་མོ་རིན་
པོ་ཆེའི་པི་ཝང་སྒྱུར་བ། གཡས་སུ་ལྷ་མོ་སེ ར་མོ་བྱ་རྒོད་ཀྱི་རྐང་གླི ང་སྒྱུར་
བ། རྒྱབ་ཏུ་ལྷ་མོ་དམར་མོ་མི་རྐང་གི་གླིང་བུ་སྒྱུར་བ། གཡོན་དུ་ལྷ་མོ་ལྗང་
མོ་དངུལ་དཀར་གྱི་མེ་ལོང་བསྟན་པ་བཅུ་དྲུག་གི་ལང་འཚོ་དར་བའི་ན་
404



ཚོད་ཅན་འཛུམ་སྒེག་འགྱིངས་མཛེས་མཉེན་ལྕུག་འཁྲིལ་ལྡན་རྐེད་པར་རིན་
པོ་ཆེའི་མེ་ཏོག་གི་ཕྲེང་བས་མཛེས་ཤིང༌། དབུ་སྐྲ་ལྕང་མོ་སིལ་མ་མུ་ཏིག་
དམར་པོའི་ལན་ཚར་དང་བཅས་པ་སྐུ་སྨད་ལ་དར་སྣ་ཚོགས་ཀྱི་ཤམ་ཐབས་
ལྡན་པས་གར་སྟབས་གཡོ་བའི་ཚུལ་གྱིས་གཙོ་བོ་ལ་ཟག་མེད་བདེ་སྟོང་གི་
མཆོད་པ་རྒྱུན་མི་ཆད་པར་འབུལ་བར་དམི གས་ཏེ། སྟེང་ཕྱོགས་སུ་བྱིན་
རླབས་ཀྱི་རྩ་བ་མཐར་ཐུག་དངོས་རྒྱུད་ཀྱི་བླ་མ་རྣམས་དང་། གཡས་གཡོན་
རྒྱབ་མདུན་ཐུགས་ཀྱི་ཐད་དུ་དངོས་གྲུབ་ཀྱི་རྩ་བ་ཡི་དམ་རྒྱུད་སྡེ་བཞི་དྲུག
མདུ ན་དུ་དུས་གསུམ་ཕྱོགས་བཅུའི་རྒྱལ་བ་སྲས་དང་བཅས་པ་སྤྱི་དང༌།
ལྷག་པར་སྟོན་པ་ཐུབ་པའི་དབང་པོ་ལ་སོགས་པའི་སྨན་བླ་བདེ་གཤེགས་
མཆེད་བརྒྱད་ཀྱི་ལྷ་ཚོགས་རྣམས་དང་། སྤྱན་རས་གཟིགས་ལ་སོ གས་པའི་
བྱང་ཆུབ་སེམས་དཔའ་བརྒྱད་ཀྱིས་མཚོན་སེམས་དཔའ་ཆེན་པོ་བཅུ་དྲུག་
དང་། དེའི་མཐའ་སྐོར་དུ་འཕྲིན་ལས་ཀྱི་རྩ་བ་མཁའ་འགྲོ་དཔལ་ལྡན་ཕྲེང་
བ་སོ གས་དཔའ་བོ་མཁའ་འགྲོའི་ཚོགས་ཀྱི ས་བསྐོར་བ། དེའི་མཐའ་སྐོར་
དུ་ཚངས་དང་བརྒྱ་བྱིན་སོགས་གནོད་སྦྱིན་གྱི་སྡེ་དཔོན་ཆེན་པོ་བཅུ་གཉིས།
ཡང་དེ་དག་གི་མཐའ་སྐོར་དུ་མུ་ཁྱུད་གཅིག་གི་ཕྱི་རོལ་དུ་ཞང་བློན་རྡོ་རྗེ་
བདུད་འདུལ་སོགས་སྨན་སྲུང་དམ་ཅན་སྡེ་དགུའི་ཚོགས་དང་། སྟེང་འོག་
ཕྱོགས་མཚམས་ཐམས་ཅད་དུ་སྨན་སྲུང་རིག་འཛིན་དྲང་སྲོང་གི་ཚོགས་
ཐམས་ཅད་མཁའ་དབྱིངས་སུ་གཟའ་སྐར་བཀྲ་བ་ལྟ་བུར་བཞུགས་པ་དང་
། རྩ་གསུམ་རིགས་འདུས་སྨན་གྱི་དཀྱིལ་འཁོར་གྱི་ཕྱོགས་བཞི ར་ཡུལ་
405



འཁོ ར་སྲུང་། འཕགས་སྐྱེས་པོ། སྤྱན་མི་བསད། རྣམ་ཐོས་སྲས་སོ གས་རྒྱལ་
པོ་ཆེན་པོ་བཞིས་ཡོངས་སུ་བསྐོར་ཞིང་། དེ་དག་ཐམས་ཅད་སྐུ་སྣང་ལ་རང་
བཞིན་མེ ད་པའི་འཇའ་དང་འོད་ཀྱི་ཕུང་པོ་འཁྲི གས་པའི་ཀློང་དུ་བཞུགས་
ཤིང་། མཆོད་པའི་ལྷ་དང་ལྷ་མོ་མང་པོས་གླུ་གར་རོལ་མོ་མཆོད་པའི་བྱེ་
བྲག་སྤྱན་གཟིགས་བསམ་གྱིས་མི་ཁྱབ་པ་བརྗོད་དུ་མེད་པ་མཆོད་དེ་བསྐོར་
བར་གྱུར་བསམས་ཏེ། དམི ག ས་རི མ་བསྐྱངས་པའི་སྐབས་སུ་ཕྱག་གཉིས་
ཐལ་མོར་སྦྱར་ཏེ། མ་ལུས་སེམས་ཅན་ཀུན་གྱི་མགོ ན་གྱུར་ཅིང་། །བདུད་
སྟེ་དཔུང་བཅས་མི་ཟད་འཇོམས་མཛད་ལྷ། །དངོས་རྣམས་མ་ལུས་ཡང་
དག་མཁྱེན་གྱུར་པའི།། བཅོམ་ལྡན་འཁོར་བཅས་གནས་འདིར་གཤེགས་
སུ་གསོ ལ། ། ཞེ ས་གསོ ལ་བ་བཏབ་ནས་བཅོམ་ལྡན་འདས་སྨན་གྱི་བླ་
བ ཌཱུརྱའི་འོད་ཀྱི་རྒྱལ་པོའི་རྩ་གསུམ་རིགས་འདུ ས་ཀྱི་ད ཀྱི ལ་འཁོར་རང་
གི་མདུན་གྱི་ནམ་མཁར་ཁྲ་ལྷམ་མེར་གསལ་པོར་བསྒོམས་ཏེ། རང་གི་གཡས་
ཕྱོ གས་སུ་ཚེ་འདིའི་དྲིན་ཆེ ན་མ་ཡི ས་གཙོ་བྱས་པའི་མ་གྱུར་སེམས་ཅན་
རྣམས་དང་། གཡོན་ཕྱོགས་སུ་ཚེ་འདིའི་དྲིན་ཆེན་ཕས་གཙོ་བྱས་པའི་སེམས་
ཅན་མདུན་དུ་ཚེ་འདིའི་དགྲ་བགེགས་ཀྱིས་གཙོ་བྱས་པའི་དགྲ་བོ་རྣམས་
དང༌། རྒྱབ་ཏུ་ཕན་གནོད་དགྲ་གཉེན་སོ གས་གང་ཡང་མིན་པའི་བ ཏང་
སྙོམས་སུ་གནས་པའི་བར་མའི་སེ མས་ཅན་བཅས་འགྲོ་བ་རིགས་དྲུག་གི་
སེམས་ཅན་ཐམས་ཅད་མི་ཡི་ལུས་སུ་བསྒྱུར་ཏེ། དུས་འདི་ནས་བཟུང་ཇི་
སྲིད་བྱང་ཆུབ་སྙིང་པོ་མ་ཐོབ་ཀྱི་བར་དུ་བླ་མ་རི གས་འདུས་སྨན་རྒྱལ་རྩེ་
406



གསུམ་དཀྱིལ་འཁོར་གྱི་ཞི་ཁྲོའི་ལྷ་ཚོགས་རྣམས་ལ་སྐྱབས་སུ་འགྲོ་བར་བྱ་
སྙམ་སྟེ། དལ་འབྱོར་འདི་ནི་ཤིན་ཏུ་རྙེད་པར་དཀའ། །སྐྱེས་བུའི་དོན་
གྲུབ་འཐོབ་པར་མི་འགྱུར་ཏེ། །གལ་ཏེ་འདི་ལས་ཕན་པ་མ་གྲུབ་ན། །ཕྱི་
ནས་ཡང་དག་འབྱོར་བ་ག་ལ་འགྱུར།། ཞེས་ད་རེས་དུས་ལན་ཅིག་ཙམ་ཤིན་
ཏུ་རྙེད་པར་དཀའ་བའི་དལ་འབྱོར་གྱི་མི་ལུས་རྩ་ཆེན་པོ་འདི་ཉིད་ཐོབ་
པ་ནི་བསྐལ་བ་བཟང་། འདི་ལྟ་བུའི་འགྲོ་བ་མིའི་ལུས་རྟེན་དང་རྣམ་དཔྱོད་
ཀྱི་བློ་གྲོས་བཟང་པོའི་ཕྱོགས་སུ་བེད་སྤྱད་པ་ལས་རྣམ་དཔྱོད་ལོག་པར་བེད་
སྤྱད་ན་ནི། ཕྱིས་སུ་སླར་ཡང་མི་ལུས་བཟང་པོ་ཞིག་ཨེ་འཐོབ་བསམས་ཏེ།
ད་རེས་དལ་རྟེན་ཡིད་བཞིན་གྱི་ནོར་བུ་ལས་ལྷག་པའི་མི་ལུས་འདི་རྙེད་
དཀའ་ཞིང་། གློ ག་མཁའི་གློག་དང་འདྲ་བར་འཇིག་སླ་བའི་ཚེ་མི་རྟག་ཅིང་
མི་བ རྟན་པའི་ཚུལ་ལ་ཡང་མནོ་བསམ་ཞིབ་ཏུ་བཏང་ནས། སྲིད་གསུམ་མི་
རྟག་སྟོན་ཁའི་སྤྲིན་དང༌ འདྲ། །འགྲོ་བའི་ཚེ་འགྲོ་ནམ་མཁའི་གློ ག་དང་
འདྲ། །འགྲོ་བའི་སྐྱེ་འཆི་གར་ལ་ལྟ་དང་མཚུངས། །རི་གཟར་འབབ་ཆུ་ལྟ་
བུར་མྱུར་མགྱོགས་འགྲོ། ཞེས་པའི་དོན་ལ་ལེགས་པར་བསམས་པའི་མཐར།
ན་མོ་རིགས་འདུས་བདེ་གཤེགས་རྡོ་རྗེ་འཆང་། །ཕྱོགས་དུས་དཀོན་མཆོག་
གསུམ་གྱི་དངོས། །བདག་གཞན་བྱང་ཆུབ་མ་ཐོབ་པར། །སྙིང་ནས་ཉེ་བར་
སྐྱབས་སུ་མཆིའོ། །ཞེས་ལན་གྲངས་བརྒྱ་དང་། རྩ་གཅིག ཉེར་གཅིག
བདུན། གསུམ་སོ གས་དུས་ཀྱི་ལོང་ཡོད་མེད་ལ་བལྟས་ཏེ་སྨན་པ་ཞིག་གི་
མི་ཚེའི་ནང་ཉིན་རེར་རྒྱུན་དུ་སྔ་དགོང་གང་རུང་དུ་ངེས་པར་ཅི་ནས་ཀྱང་
407



སྐྱབས་སུ་འགྲོ་དགོས་པ་ཡིན། །
ལྔ་པ། མཇུག་བསྡུ་བ།
དེ་ལྟར་སྐྱབས་སུ་འགྲོ་བཞིན་པའི་སྐབས་སུ་རྩ་གསུམ་རིགས་འདུས་
སྨན་གྱི་དཀྱིལ་འཁོར་ནས་སྐུ་གསུམ་ཐུགས་ཀྱི་བྱིན་རླབས་ཟག་མེད་ཆུ་བོའི་
རྒྱུན་ལྟར་བདག་གཞན་སེམས་ཅན་ཐམས་ཅད་ཀྱི་ལུས་ངག་ཡིད་གསུམ་ལ་
ཆར་དུ་བབས་ཏེ་རྒྱུད་བྱིན་གྱིས་བརླབ་ཏུ་གསོལ་བསམས། བྱིན་བརླབ་དང་
བདུད་རྩི་འབེབ་སྦྱངས་བྱེད་ནའང་འགྲི ག་མཐར་སྐྱབས་འགྲོ་མཇུག་བསྡུ་
བའི་མཚམས་སུ་མ་རྒན་སེམས་ཅན་ཐམས་ཅད་བླ་མ་དཀོན་མཆོག་གསུམ་
གྱི་སྐྱབས་འོག་ཏུ་ཚུད་པར་གྱུར་སོང་བསམས་ཏེ་རང་རྒྱུད་ལ་ཀུན་རྫོབ་ཀྱི་
སྐྱབས་འགྲོ་རྒྱུད་ལ་སྐྱེ་དགོས་པ་དང༌། སྐྱབས་སུ་འགྲོ་བའི་ཡུལ་གོང་མ་
རྣམས་ཆོས་ཀྱི་དབྱིངས་ཀྱི་རང་བཞིན་ཡིན་པ་དང༌། སྐྱབས་སུ་འགྲོ་མཁན་
གྱི་བདག་གཞན་སེམས་ཅན་ཐམས་ཅད་ཀྱི་སེམས་དང་། སྐྱབས་སུ་འགྲོ་བའི་
བྱེད་ལས་དང་བཅས་པ་དེ་དག་ཐམས་ཅད་ཆོས་ཀུན་གདོད་ནས་སྟོང་པ་
ཉིད་དུ་དབྱེར་མེད་རོ་གཅིག་པར་གྱུར་བའི་ཆོས་ཀྱི་གནས་ལུགས་མཐར་
ཐུག་རང་ངོར་རྟོགས་པར་བྱས་ཏེ། དོན་དམ་གྱི་སྐྱབས་འགྲོས་རྒྱས་ཐེབས་
པ་བྱ་དགོས་པ་ཡིན། རང་ཉིད་ཀྱི་རྒྱུད་ལ་སྐྱབས་འགྲོ་རྣམ་པར་དག་པ་
ཞི ག་ཡོད་ཚེ་དེ་ནས་ཐེག་ཆེན་གྱི་ལམ་སྣ་ཟིན་ཅིང་། འཇིག་རྟེན་གྱི་ལྷ་འདྲེ་
408



གདུ ག་རྩུབ་ཅན་གང་གི་རིགས་ལའང་འཇིགས་སྐྲག་མི་སྐྱེ་ཞིང་། ད་དུང་
དེ་དག་ལས་ཉོན་གྱི་གཞན་ཅན་དུ་གྱུར་ཞིང་འཁོར་བ་ན་སྡུག་བསྔལ་གསུམ་
གྱི་མནར་བའི་ཉམ་ཐག་པའི་སེམས་ཅན་ཡ་ང་བ་དང་། སྙིང་རྗེ་བའི་རང་
བཞིན་ཅན་ཞིག་ཡིན་པས་བསམ་ངན་སྦྱོར་རྩུབ་ཀྱི་གནོད་འཚེའི་བསམ་པ་
ངན་པ་དང་བྲལ་ནས། ཕན་ཚུན་བྱམས་པའི་སེམས་དང་ལྡན་པར་གྱུར་
བར་ཤོག་བསམ་པའི་སྙིང་རྗེའི་བློ་ཡང་གོང་དུ་འཕེ ལ་བར་འགྱུར་ཞི ང་།
དེ ས་བསོ ད་ནམས་དང་ཡེ་ཤེས་ཀྱི ས་ཚོགས་རབ་ཏུ་རྫོགས་ཤིང་། མཐར་
འཁོར་བའི་སྡུག་བསྔལ་དང་འཇིགས་པའི་གནས་མཐའ་དག་ལས་གྲོལ་ཐུབ་
པ་ཡིན་ནོ།། །།
409



ལེའུ་བཅུ་པ།
སེམས་བསྐྱེད་ཀྱི་སྐོར་བཤད་པ་ལ་བཅོ་ལྔ་།
དང་པོ། རྒྱུ་འབྲས་མན་ངག་དྲུག་གིས་སྒོ་ནས་ཐོག་མར་
བློ་སྦྱོང་བར་བྱེད་པ།
རྒྱུ་འབྲས་མན་ངག་དྲུག་གི ས་སྒོ་ནས་ཐོག་མར་བློ་སྦྱོང་བར་བྱེད་པ་ནི།
ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་རང་གི་ཕ་མ་མ་
བྱས་པ་མེད་སྙམ་པའི་མར་ཤེས་དགོས། ཅིའི་ཕྱིར་ཞེ་ན། ད་ལྟའི་ཚེ་འདིར་
རང་ལ་ཕ་མ་གཉིས་ཡོད་དགོས་ལ་འདི་ནས་ཚེ་འཕོས་ནས་སྐྱེ་བ་ཕྱི་མར་
ཡང་ཕ་མ་ཡོད་དགོས། དེར་བརྟེན་རང་གི་ཚེ་རབས་འཁོར་བ་ཐོག་མ་མེད་
པ་ནས་བཟུང་མཐའ་ཡས་པའི་སེམས་ཅན་ཐམས་ཅད་རང་གི་ཕ་མ་མ་བྱས་
པ་གཅིག་ཀྱང་མེད་པས་མ་གྱུར་སེམས་ཅན་ཐམས་ཅད་ཞེས་སྨོས་པ་ནི་རྒྱུ་
མཚན་དང་ལྡན་པ་ཡིན། དེ་ལྟར་ང་ཚོས་སྐྱེ་འཆི་འཕོ་འགྱུར་ཕྱིན་པའི་
དབང་གིས་ངོ་མ་ཕྲོད་པ་མ་ག ཏོགས་ད་ལྟའི་ཕ་མ་ལྟར་ཤ་རུས་གདོད་བྱས་
ཀྱི་ཕུང་པོར་ཤ་ཁྲག་གི་འབྲེལ་བ་བཟང་པོས་ཟས་ཀྱི་ཕུད་དང་གོས་ཀྱི་རྩེ་
སོ གས་ཤི ན་ཏུ་བྱམས་བརྩེའི་དྲིན་གྱིས་བསྐྱངས་ནས་རང་རྐྱ་འཕེར་བའི་
འཚར་ལོངས་ཐུབ་པ་ཤ་སྟག་ཡིན་པས། ཕ་མ་སེམས་ཅན་ཐམས་ཅད་རང་
ལ་དྲིན་ཆེན་པོ་ཡིན་པ་བསམས་ཏེ་དྲིན་དྲན་དགོས། མ་རྒན་དེ་རྣམས་
410



སྡུག་བསྔལ་ཆེན་པོ་གསུམ་གྱིས་རྒྱུན་ཆད་མེད་པར་མནར་ཞིང་སྡུག་བསྔལ་
བ་དང་། མི་རྟག་པའི་རང་བཞིན་གྱི་བདེ་བས་ཕོངས་པ་ཤ་སྟག་ཡིན་པས་
གནས་སྐབས་མངོན་མཐོ་ལྷ་མིའི་རྟེན་བཟང་དང་། མཐར་ཐུག་ངེས་ལེགས་
རྣམ་མཁྱེན་སངས་རྒྱས་ཀྱི་ས་ལ་འགོད་པར་བྱ་སྙམ་པའི་ཕ་མ་སེམས་ཅན་
གྱི་དྲིན་བཟོ་བ་དང་། མ་དེ་རྣམས་བདེ་བ་དང་བདེ་བའི་རྒྱུ་དང་ལྡན་པར་
བདག་གི ས་བྱ་སྙམ་པ་ནི་བྱམས་པ་དང༌། ཁམས་གསུམ་འཁོར་བའི་སྡུག་
བསྔལ་གྱི་རྒྱ་མཚོ་ཆེན་པོ ར་གནས་པའི་ཕ་མ་རིགས་དྲུག་གི་སེམས་ཅན་
ཐམས་ཅད་སྡུག་བསྔལ་མཐའ་དག་དང་བྲལ་བར་བདག་གིས་བྱ་སྙམ་པ་ནི་
སྙིང་རྗེ་དང་། དེ་ལྟར་མཐའ་ཡས་པའི་ཉམ་ཐག་སེམས་ཅན་ཐམས་ཅད་
སྲིད་པ་འཁོར་བའི་སྡུག་བསྔལ་གྱི་རྒྱ་མཚོ་ཆེན་པོ་ལས་བདག་ཉིད་གཅིག་
པུས་ངེས་པར་འདོན་པར་བྱ་སྙམ་སྟེ་སེམས་ཅན་དོན་དུ་ཁུར་ཆེན་པོ་བླངས་
པ་ནི་ལྷག་བསམ་བསྐྱེད་པར་བཅས་རྒྱུ་འབྲས་མན་ངག་དྲུག་གི་སྒོ་ནས་བློ་
ཡང་ཡང་དུ་སྦྱོང་དགོས་པ་ཡིན། ། །
གཉིས་པ། ཚད་མེ ད་བཞི་ལས་བ ཏང་སྙོམས་ཚད་མེད་
བསྟན་པ།
བདག་དང་སྣང་བ་ཐམས་ཅད་ཆོས་ཀྱི་དབྱིངས་ཀྱི་རང་བཞིན་ཡིན་པ་
ལ། དེ་ལྟར་མ་རྟོགས་པའི་སེམས་ཅན་ཐམས་ཅད་ཉེ་རིང་ཆགས་སྡང་གཉིས་
411



དང་བྲལ་བའི་བཏང་སྙོམས་ཆེན་པོ་ལ་གནས་པར་གྱུར་ཅིག ཅེས་བཏང་
སྙོམས་ཀྱི་བློ་སྦྱོང་དགོས་པ་ཡིན། དེ་ཡང་། ད་ལྟའི་རང་གི་ཚེ་འདིའི་ཕ་
མ་དང་སྤུན་མཆེད། བཟའ་ཟླ་བུ་ཕྲུག་དང༌། གྲོགས་པོ་གྲོགས་མོ། དགའ་
ཞེ་བློ་དགའ་སོགས་བློ་ཆགས་པའི་ཡུལ་དུ་གྱུར་བའི་དུམ་བུ་གཅིག་དང༌།
ཡང་རིགས་གཅིག་ལ་རྟག་ཏུ་ཕན་ཚུན་ང་རྒྱལ་དང་། ཞེ་སྡང་དང་། ཕྲག་
དོག འཁོན་འཛིན། ཁོང་ཁྲོ་བྱེད་པ་སོགས་སེམས་ཁོ ང ས་ཞེ་ཐག་པ་ནས་
སྡང་བའི་ཡུལ་དུ་གྱུར་བའི་དུམ་བུ་གཅིག དེ་ལྟར་ཆགས་སྡང་གཉིས་ཀྱི་
ཕྱོགས་གང་དུ་ཡང་མ་སོང་བའི་ཕན་གནོད་མེད་པའི་བར་མའི་ཡུལ་དུ་གྱུར་
བའི་དུམ་བུ་གཅིག་བཅས་མདོར་ན། མིའི་མི་ཚེའི་ནང་དུ་དགྲ་གཉེན་བར་
མ་གསུམ་དུ་འཛིན་པའི་མ་དག་བློ་ཡི་སྣང་བ་ཕྱིན་ཅི་ལོག་པ་ཅན་གྱི་ཀུན་
ནས་བསླངས་ཏེ། བྱང་ཆུབ་མཆོག་ཏུ་ཐུགས་བསྐྱེད་པའི་གེགས་ཆེན་པོ་ཞིག་
བྱེ ད་པ་ཡིན། དེ ར་བ རྟེན་ནས་མ་དག་པའི་བློ་ཡི་སྣང་བ་ཡ་མ་ཟུང་འདི་
དག་པའི་བློ་ཡི་སྣང་བ་འབའ་ཞིག་ཏུ་ཡང་ཡང་སྦྱོང་དགོས་པ་ཡིན། རྒྱུ་
མཚན་ནི་ད་ལྟའི་རང་གི་ཚེ་འདིའི་ཕ་མ་དང་སྤུ ན་ཉེ་དང་དགའ་ཉེ་བློ་
དགའ་བྱེད་སའི་ཡུལ་དུ་གྱུར་བ་འདི་རྣམས་དུས་སྔ་མོ་ཞིག་གམ་དུས་གདོད་
མ་ཉིད་ནས་དགའ་ཉེ་བློ་དགའ་ཅན་ཞི ག་མ་ཡིན་པར་རང་ལ་ག ནོད་པ་
བསྐྱེལ་བའི་དགྲ་བོ་ཞིག་ཏུ་ཡང་ལན་མང་གྱུར་ཟིན། དུས་སྐྱེ་བ་ཕྱི་མ་ཡང་
རྟག་ཏུ་རང་གི་ཕ་མ་སྤུན་ཉེ་ལྟ་བུར་འགྱུར་མི་སྲིད་པ་ཡིན། ཡང་ད་ལྟའི་
རང་གི་ཚེ་འདི ར་མི་དགའ་བའི་ཡུལ་དུ་གྱུར་བའི་དགྲ་བོ་དང༌། ང་རྒྱལ་
412



ཅན། ཕྲག་དོག་ཅན། ཞེ་སྡང་ཅན། རང་ལ་གནོད་པ་བྱེད་མཁན་འདི་
རྣམས་དུས་རིང་པོ་ཞིག་ནས་ད་ལྟ་བར་རྟག་ཏུ་གནོད་འཚེ་བྱས་པ་ཁོ་ན་མ་
ཡིན་པར་རང་ལ་ཕན་པའི་བྱ་བ་ཡང་བྱས་ཡོད། དུས་སྐྱེ་བ་ཕྱི་མ་ཡང་འདི་
རྣམས་རྟག་ཏུ་བ རྟན་པར་གནས་པའི་དགྲ་བོ་ཤ་སྟག་མ་ཡིན་པར་རང་གི་
ཕ་མ་དང་། ཟླ་བོ། སྤུན་ཉེ། གྲོགས་པོ་སོགས་དུ་མར་འགྱུར་འགྲོ་བ་ཡང་
མི་རྟག་པའི་རང་བཞི ན་ཡིན་པ་མ་ཟད་དངོས་སུ་མྱོ ང་བས་གྲུབ་ཐུབ་པ་
ཡིན། ། དཔེ ར་ན། ཕན་ཚུན་ཕོ་མོ་གཉིས་བཟའ་ཚང་གི་ཁྱིམ་ཐབ་བསྒྲིགས།
ཤ་ཁྲག་གི་འབྲེལ་བ་དམ་པོར་བཟུང་། ལན་ཆགས་ཀྱི་བུ་ཕྲུག་བཙས། བ རྩེ་
དུང་དང་འདུན་པ་དྲག་པོ་བཅངས། སྐད་ཅིག་ཙམ་བྲལ་མི་ཕོད་པའི་གཉེན་
དུ་འཛིན། ཡིད་ཆེས་དང་སྙིང་གཏམ་བཤད་རེས་བྱས། ཕྱིས་སུ་ཕན་ཚུན་
མི་མཐུན་པའི་འཐབ་རྩོད་བྱུང་སྟེ། ཕ་མ་ཁ་བྲལ། བུ་ཕྲུག་ཡ་ཐོར། ཁྱིམ་
ཚང་ཐོར་བཤིག་ཏུ་སོང་ནས་ཕྱོགས་ཕན་ཚུན་གཉིས་ཀ་མཐོང་ན་མི་འདོད་
པའི་དགྲ་ལྟ་བུ་ཆགས་ནས་འཁོན་དུ་འཛིན། ང་རྒྱལ་དང་ཕྲག་དོག་བྱས།
ཕན་ཚུན་ཟུར་ཟ་དང་སྨོད་རེ ས་བྱས་པ་སོགས་མིའི་སྤྱི་ཚོགས་ནང་དངོས་
སུ་མཐོང་ཆོས་སུ་གྱུར་བ་ཡིན། ཡང་འགའ་ཞིག་ཚེ་སྟོད་དུ་དགྲ་རུ་འཛིན་
ཀྱང་ཚེ་སྨད་དུ་གཉེན་དུ་འགྱུར་བ་དང༌། ཁ་ཤས་ཚེ་སྟོད་གཉེན་དུ་གྱུར་
ཀྱང་ཚེ་སྨད་དུ་དགྲ་རུ་གྱུར་བ་སོགས་དགྲ་གཉེན་ལ་དུས་བ རྟན་དུ་ངེས་པ་
ཞིག་རྩ་བ་ནས་མེད་པར་ཤེ ས་ཐུབ་པ་ཡིན། དེའི་ཕྱི ར་མཐའ་ཡས་པའི་
སེམས་ཅན་རྣམས་རང་གི་ཕ་མར་མ་གྱུར་བ་གཅིག་ཀྱང་མེད་ལ། དེ་རྣམས་
413



ཀྱིས་བྱམས་བརྩེའི་དྲིན་གྱིས་བསྐྱངས་པ་ལའང་ཚད་མེད་པར་སོང་། སེམས་
ཅན་ཐམས་ཅད་རང་ལ་དྲིན་ཆེན་པོ་ཡིན་པས་རིགས་དྲུག་གི་སེམས་ཅན་
ཐམས་ཅད་ལ་ཉེ་རིང་དང་ཆགས་སྡང་མེད་པར་བློ་སྙོམས་པར་བཞག་པ་
ནི་བཏང་སྙོམས་ཚད་མེད་ལ་བློ་སྦྱོང་ཚུལ་ཡིན། །
གསུམ་པ། བྱམས་པ་ཚད་མེད། །
དེ་ནས་སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་
གྱུར་ཅིག ཅེས་བྱམས་པ་སྒོམ་དགོས་པ་ཡིན། དེ་ཡང་སྔོན་དུ་བཏང་སྙོམས་
ཀྱི་བློ་ལ་ཡང་ཡང་སྦྱངས་པའི་རྗེས་སུ་རང་ཉིད་བདེ་བ་འཐོབ་པར་འདོད་
པ་དང༌། སྡུག་བསྔལ་ནི་ཁབ་རྩེ་ཙམ་ཡང་མི་འདོད་པའི་ཚོར་བ་ཡོད་པ་
འདི་རྒྱུ་མཚན་དུ་བྱས་ཏེ་གཞན་སེམས་ཅན་ཐམས་ཅད་ཀྱང་དེ་དང་འདྲ་
བར་འདོད་པ་བདེ་བ་དང༌། མི་འདོད་པ་སྡུག་བསྔལ་གྱི་ཚོར་བ་གཅིག་གྱུར་
ཡོད་པ་འདི་ཤེས་པར་བྱས་ནས་གཞན་ལ་སྡང་སེམས་དང་གནོད་སེམས་མི་
སྐྱེ་བར་ཕན་ཚུན་བྱམས་པའི་སེམས་ཀྱིས་འགྲོ་བ་མ་ལུས་པ་བདེ་བའི་རྒྱུ་
དགེ་བ་དང་སྡུག་བསྔལ་གྱི་རྒྱུ་མི་དགེ་བ་གཉིས་ཀྱི་བླང་དོར་ཕྱིན་ཅི་མ་ལོག་
པར་དགེ་བའི་ལས་ལམ་བཟང་པོར་ཐབས་དང་སྒོ་དུ་མས་བསྐྱེད་པར་བྱས་
ཏེ། སེམས་ཅན་བདེ་བ་ལ་ཅི་ནས་ཀྱང་འགོད་པར་བྱ་སྙམ་སྟེ་བློ་སྦྱོང་དགོས་
པ་ཡིན་ཏེ། རྒྱལ་སྲས་ཞི་བ་ལྷས། མིག་གིས་སེམས་ཅན་བ ལྟ་ན་ཡང་།།
414



དྲངས་ཤིང་བྱམས་པའི་ཚུལ་གྱིས་བལྟ། །ཞེས་རང་གི་ལུས་ངག་ཡིད་གསུམ་
གྱི་སྒོ་ནས་འགྲོ་བ་སེམས་ཅན་གཞན་སུ་ལའང་གནོད་པ་དང་འཚེ་བ་མི་བྱ་
བར་དྲངས་ཤིང་བྱམས་པའི་ཚུལ་ཁོ་ན་ལ་འཇུག་གང་ཐུབ་ཅི་ཐུབ་བྱེ ད་
དགོས་པ་ཡིན། ཀུན་བཟང་ཞལ་ལུང་ལས། སྙིང་ཐག་པ་ནས་གཞན་ལ་
ཕན་པར་འདོད་པ་དང་། བདེ་བ་འདོད་པ་ཁོ་ན་བྱ། བདག་སྐྱེ་བ་ནས་སྐྱེ་
བ། ཚེ་རབས་ནས་ཚེ་རབས་ཐམས་ཅད་དུ་སེམས་ཅན་གཞན་གྱི་ཐ་ན་བ་
སྤུའི་ཁུང་བུ་གཅིག་ཙམ་ལ་གནོད་པ་བྱེད་པ་ལ་མ་གྱུར་ཅིག ཕན་འདོགས་
པར་གྱུར་ཅིག སྙམ་དུ་ཡང་ནས་ཡང་དུ་སྨོན་ལམ་གདབ། ཅེས་གསུ ངས་
པའི་བྱང་ཆུབ་སེམས་དཔའི་ཐུགས་སྨོན་ཁྱད་པར་རྒྱས་པ་ཞིག་ཡིན་ལ། དེ་
ལྟ་བུའི་སྨོན་ལམ་ཁྱད་པར་ཅན་འགྲུབ་པར་གྱུར་བ་ནི། རྒྱལ་བས་ཞལ་གྱིས་
བཞེ ས་ཏེ། གང་གིས་སྨོན་ལམ་ཅི་བཏབ་པ། །དེ་འདྲའི་འབྲས་བུ་འཐོབ་
པར་འགྱུར། །ཞེས་གསུངས་ཡོད། དཔེ ར་ན་གསར་རྙེ ད་ཌི་སེ་ཀ་པར་རི་
ཞེ ས་པའི་གཟུགས་མཐོང་བརྙན་འཕྲིན་ནང་དུ་བྱ་ངུར་པ་ཕ་མ་གཉིས་ཀྱི་
ཕྲུ་གུ་དྲུག་ཙམ་སྐམ་ས་ཆེན་པོ་ཞིག་ནས་མཚོ་གླི ང་གཅིག་གི་ནང་དུ་གོམ་
པ་བརྒྱབ་ནས་འཁྲིད་ཡོང་བའི་ལམ་བར་དུ་ཁྱི་སྤྱང་ཝ་མོ་འདྲ་བ་ཞི ག་གློ་
བུར་དུ་ཐུག་སོང་བས། དེ ས་ཕྲུ་གུ་རྣམས་འདོད་རྔམ་ཆེན་པོས་བཟའ་བར་
འགྲོ་བའི་ཚེ་བྱ་ངུར་པ་ཨ་མ་དེ ས་རང་ཉིད་བློས་བཏང་སྟེ། ཁྱི་སྤྱང་དེའི་
ཁའི་མདུན་དུ་སོང་ནས་གཤོག་པ་གཉིས་ཐེར་ཐེར་དུ་བཀྲམས་ནས་བརྡབ་
བརྡབ་བྱེ ད་པ་དང་ཆབས་ཅིག་མ གྲི ན་པ་ནས་ཀྱང་གྲེ་གྲེ་ཞེ ས་སྐད་སྒྲོགས་
415



པར་གྱུར་བ་ན། ཁྱི་སྤྱང་དེས་བྱ་ངུར་པ་ཨ་མ་དེ་བཟའ་བར་རྒྱུགས་སོང་བས།
བྱ་ཨ་མ་དེས་ཕར་ཙམ་འཕུར་ནས་ཡང་སྔར་བཞིན་གཤོག་པ་གཉིས་དགྲད་
དེ་བརྡབ་བརྡབ་བྱས། སླར་ཡང་ཁྱི་སྤྱང་དེས་ཕྱོགས་དེར་སོང་བས་ཡང་ཕར་
ཙམ་འཕུར། དེ་ལྟ ར་ལན་འགའ་ཤས་ཤི ག་བྱེད་པའི་དུས་ཡུན་དེའི་ནང་
དུ་ཕ་མ་གཅིག་གི ས་བྱ་ཕྲུག་གཅིག་ཀྱང་མ་ལུས་པ་ཐམས་ཅད་མཚོ་གླིང་
དེའི་ཆུ་ནང་དུ་ཁྲིད་ཐུབ་པ་བྱུང་མ་ཐག་བྱ་ངུར་པ་ཨ་མ་དེ་གནམ་དུ་འཕུར་
ནས་མཚེའུ་དེའི་ནང་དུ་བབས་ནས་ཕྲུ་གུ་དེ་དག་མཉམ་དང་དུ་ཆུ་ནང་དུ་
བདེ་བར་བསྐྱོད་ཐུབ་པ་བྱུང་མཚམས་སུ་ཁྱི་སྤྱང་དེ་ཅི་བྱ་འདི་བྱེད་མེད་
པར་བྱ་ངུར་པ་ཨ་མ་དེའི་མགོ་སྐོར་འོག་ཏུ་ཚུད་པར་གྱུར་སོང་། དེ་ལྟར་
རང་བྱུང་ཁོར་ཡུག་ནང་རྣམ་དཔྱོད་ཀྱི་རྩལ་ཞན་པའི་བྱ་བྱིའུ་དང་ཁྱི་སྤྱང་
དུད་འགྲོའི་རིགས་ཀྱི་བྱམས་བརྩེའི་འདུ་ཤེས་འཛིན་སྟངས་དང་། སྐྱོང་
སྟངས་མི་འདྲ་བ་སྙིང་རྗེ་པོ་འདི་འདྲའི་རིགས་མང་པོ་འདུག་པར་བརྟེན།
ང་ཚོ་འགྲོ་བ་མི་ཞིག་ཡིན་པའི་ཆ་ནས་མིའི་རྣམ་དཔྱོད་ཀྱི་རྩལ་རབ་ཏུ་ཕྱུག་
པ་དེས་རང་བྱུང་ཁོར་ཡུག་ནང་གི་བྱམས་བརྩེའི་སེམས་ཁུར་དང༌། འདུ་
ཤེ ས་འཛིན་སྟངས། བྱམས་སྐྱོང་དང་གསོ་སྐྱོང་བྱེད་སྟངས་སོགས་མི་འདྲ་
བ་ཁག་ལ་ལེགས་བྱའི་ཡོན་ཏན་བཟང་པོ་ལེན་དགོས་པ་དང་། མིའི་རྣམ་
དཔྱོད་དེ་བཟང་པོའི་ཕྱོགས་སུ་བེད་སྤྱད་དེ་རིན་ཐང་བྲལ་བའི་བྱམས་བརྩེ་
ལ་གོམས་འདྲིས་བསྟེན་ཐབས་བྱེད་དགོས་པ་ནི་གལ་ཆེ་ཤོ ས་ཤིག་ཡིན་ལ།
བྱམས་བ རྩེའི་སེམས་ཀྱི་ཡོན་ཏན་བཟང་པོ་འདི་དག་ལ་ལོངས་སུ་སྤྱད་དེ་
416



，
གོང་འཕེལ་གཏོང་ཐུབ་ན་འགྲོ་བ་མིའི་ཁྱད་ཆོས་ངོ་མ་དེ་ཁོ་ན་ཡིན་ལ། མི་
ཚེའི་ནང་གི་ཆེས་སྙིང་པོའི་སྙིང་པོ་ཡང་བྱམས་བརྩེ་ཞེས་པ་དེ་གཉིས་རང་
ཡིན་པར་བ རྟེ ན། འཛམ་གླི ང་ཞི་བདེའི་དེ ད་དཔོ ན་༧གོང་ས་༧སྐྱབས་
མགོན་ཐམས་ཅད་མཁྱེན་པ་མཆོག་གིས་བྱམས་བརྩེའི་ནུས་སྟོབས་ཞེས་པའི་
ཐད་ལ་དེང་སང་འཛམ་གླི ང་གང་སར་བཀའ་སློ བ་བཀའ་དྲིན་ཐུགས་རྗེ་
ཆེན་པོ་བསྐྱངས་དང་སྐྱོང་བཞིན་ཡོད་པ་ནི། ནང་པ་སངས་རྒྱས་པའི་ཐེག་
པ་ཆེན་པོའི་མདོ་སྔགས་ཀྱི་ཆོས་ཀྱི་ཉིང་བཅུད་ཅིག་དང༌། འཛམ་གླི ང་ནང་
འཚོ་གནས་བྱེད་པའི་འགྲོ་བ་མི ས་གཙོས་སྲོག་ཆགས་དུང་ཕྱུར་ཕྲག་ཕྲུག་
གྲངས་ལས་འདས་པ་དག་ལ་ཕྲལ་ཡུན་ཀུ ན་ཏུ་ཕན་བདེ ར་གྱུ ར་བའི་ཆེས་
ཤིན་ཏུ་རྩ་ཆེའི་ནོར་བུ་ཞིག་ཀྱང་ཡིན་པས། ང་ཚོས་མི་ཚེའི་ནང་དུ་རྒྱུན་
དུ་གང་ཐུབ་ཀྱི་བསམ་བློ་བཏང་ནས་ཉམས་སུ་ལེན་ཅི་ཐུབ་བྱེད་དགོས། །
བཞི་པ། སྙིང་རྗེ་ཚད་མེད།
སེ མས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་
བར་གྱུར་ཅིག ཅེས་སྙིང་རྗེ་བསྒོམ་པར་བྱ་བ་ནི། དམི གས་པ་མཐའ་ཡས་
པའི་མ་རྒན་སེམས་ཅན་ཐམས་ཅད་ལ་དམིགས་ནས་རྣམ་པ་སྡུག་བསྔལ་
གསུམ་གྱི་དུས་རྒྱུན་ཆད་མེད་པར་རབ་ཏུ་མནར་བའི་སྲིད་པའི་སྡུག་བསྔལ་
གྱི་རྒྱ་མཚོ་ཆེན་པོ་ལས་བྲལ་འདོད་ཀྱི་བློ་བརྩེ་བ་སྙིང་རྗེ་ཆེན་པོ་ལ་འབད་
417



པ་དུ་མས་ཡང་ནས་ཡང་དུ་བསྒོམ་པར་བྱ་དགོས་པ་ཡིན། དེ་ཡང་མགོན་
པོ་ཀླུ་སྒྲུབ་ཀྱིས། མནར་མེད་རབ་ཚ་ཚ་བ་དང༌། །ངུ་འབོ ད་ཆེ་དང་ངུ་
འབོ ད་ཆུང་། །བསྡུས་འཇོམས་ཐིག་ནག་ཡང་སོ ས་ཏེ། །ཚ་དམྱལ་བརྒྱད་
ལས་ཐར་བར་ཤོག །ཆུ་བུར་ཅན་དང་ཆུ་བུར་རྡོལ། །སོ་འཐམ་ཨ་ཆུ་ཀྱེ་
ཧུ ད་དང་། །ཨུ་ད པལ་པདྨ་ཆེས་གས་ཏེ། །གྲང་དམྱལ་བརྒྱད་ལས་ཐར་བ་
ཤོག །ཉེ་ཚེ་ཉེ་འཁོར་རོ་མྱག་འདམ། །མི་གཙང་འདམ་དང་མེ་མུར་འོ བ ས།
།ཆུ་བོ་རབ་མེད་ཤལ་མ་རི། །དེ་དག་གནས་ལས་ཐར་བར་ཤོག །ཅེས་བསྐལ་
པ་བརྒྱ་ཕྲག་དུ་མ ར་ཚད་མེ ད་པའི་སེམས་ཅན་དམྱལ་བ་མནར་མེ ད་ལ་
སོ གས་ད མྱལ་ཁམས་བཅོ་བརྒྱད་ན་བདེ་བ་སྐད་ཅིག་ཙམ་ཡང་མེ ད་པར་
རྟག་ཏུ་སྡུག་བསྔལ་མི་བཟོད་པས་རབ་ཏུ་མནར་ཞིང་། ལ་ལ་ནི་ས་གཞི་
ཐམས་ཅད་མེ་དོ ང་ལྕགས་དམར་པོའི་ནང་དུ་གནས་པ་དང་། ལ་ལ་ནི་
ལྕགས་ཀྱི་ཁྲོ་ཆུ་དམར་པོ་འཁོལ་མའི་ནང་བཙོ་བ་དང་། ལ་ལ་ནི་ལྕགས་
གསེས་ཀྱི་རལ་གྲི་རྣོན་པོའི་ཐང་དུ་དགྲད་པ་དང་། ལ་ལ་ནི་ས་གཞི་ཐམས་
ཅད་མི་བཟོ ད་པའི་འཁྱགས་རོམ་ནང་གནས་ནས་གྲང་བའི་སྡུག་བསྔལ་
བཟོ ད་གླ ག་མེ ད་པ་མྱོང་ནས་ལུས་ཀུན་ཞིག་ནས་ཁ་གས་པར་གྱུར་བ། ལ་
ལ་ནི་མདའ་མ་རྡོ་གསེག་མཚོན་གྱི་ཆར་པ་བབས་པ་དང་། ཕན་ཚུན་མཚོན་
གྱིས་བརྡེགས་པ་སོགས་མདོར་ན། མཚམས་མེད་ཀྱི་ལས་ངན་བསགས་པའི་
འབྲས་བུར་བསམ་གྱི་མི་ཁྱབ་པའི་སྡུག་བསྔལ་མང་པོ་དུས་ཡུན་བསྐལ་པར་
མྱོང་བར་གྱུར་བ་དང་། དེ་བཞིན་དུ་ཡི་དྭགས་ཀྱི་གནས་སུ་སྐྱེ་བའི་སེམས་
418



ཅན་རྣམས་ནི། གྲོད་པ་རི་ཙམ་ལ་ཁ་ནི་ཁབ་ཀྱི་རྩེ་མོ་ཙམ་ཡོད་ཅིང་། རྐང་
ལག་ཤིན་ཏུ་ཕྲ་བས་ལུས་མི་ཐེག་པ་དང་། ཁ་ཟས་རྙེ ད་ཀྱ ང་མ གྲི ན་པ་
འགགས་ནས་བཟའ་མི་ཐུབ་པ་དང༌། ཡང་ལ་ལ་ནི་ས་གཞི་ཐམས་ཅད་བྱེ་
མའི་ཐང་དུ་གྱུར་ནས་ཆུ་ཐིགས་པ་ཅིག་ཙམ་ཡང་མ་རག་པར་རབ་ཏུ་སྐོམ་
པའི་སྡུག་བསྔལ་དང༌། ལ་ལ་ནི་ཟས་སྐོམ་ཟོས་ཤིང་བ ཏུང་བར་གྱུར་བའི་
ཚེ་ཁོང་དུ་སླེ བས་མ་ཐག་ཏུ་ལྕགས་ཀྱི་ཁྲོ་ཆུ་ཚ་པོར་གྱུར་ནས་ཁོང་ཐམས་
ཅད་རབ་ཏུ་འཚིག་པའི་སྡུ ག་བསྔལ་སོ གས་མདོར་ན། སོ་སོའི་ལས་ཀྱི་
དབང་ལས་བཀྲེས་ལྟོག་གི་སྡུག་བསྔལ་མི་ཟད་པ་མྱོང་བར་འགྱུར་བ་ཡིན་
ཏེ། ཇི་སྐད་དུ། ཕྱི་སྒྲི བ་ཅན་དང་ནང་སྒྲིབ་ཅན། །ཟས་སྐོམ་གཉིས་ཀའི་
སྒྲིབ་པ་ཅན། །མེ་ལྕེ་འཁོར་ལོ་ཅན་ལ་སོ གས། །ཡི་དྭགས་གནས་ལས་ཐར་
བར་ཤོག །ཅེས་དང་ཡང༌། བྱིང་ན་གནས་དང་ཁ་འཐོ ར་དང་། །གླེ ན་
ལྐུགས་ག ཅིག་ལ་གཅིག་ཟ་དང་། །གསོད་བྱེད་བཀོ ལ་བརྡུང་བྱེད་པ་སྟེ།།
དུད་འགྲོའི་གནས་ལས་ཐར་བར་ཤོག །ཅེ ས་དུད་འགྲོའི་སྐྱེ་གནས་སུ་བློ་
རྨོངས་པའི་སྡུག་བསྔལ་དང་། ཕན་ཚུན་གཅིག་གིས་གཅིག་ཟ་བའི་སྡུག་
བསྔལ་དང་། གསོ ད་པའི་སྡུག་བསྔལ་དང༌། གཞན་གྱི་བཀོ ལ་སྤྱོད་དང་
བརྡུང་བརྡེགས་ཚད་མེད་བཏང་བའི་སྡུག་བསྔལ་སོགས་དཔག་ཏུ་མེད་པ་
མྱོང་བ་ཡིན། དེ་བཞིན་དུ་ལྷ་ལ་ལྟུང་བ་ཕོག་པའི་སྡུག་བསྔལ་དང་། ལྷ་
འཆི་འཕོ་བའི་སྡུག་བསྔལ་ཞེས་སྔོན་ཡོད་པའི་ལུས་ཀྱི་དྲི་ཞིམ་པོ་ཉམས་པ་
དང་། གཟུགས་མཛེས་པའི་བཀྲག་མདངས་ཤོར་བ་དང༌། མེ་ཏོག་སོ གས་
419



རྙིད་པ་དང༌། སྔར་གཉེན་ཉེ་བའི་ལྷ་ཡི་གྲོགས་པོ་གྲོགས་མོ་སོ གས་ཀྱིས་
ཀྱང་མིག་ཙམ་ཡང་མི་བལྟ་བར་རང་ཉིད་གཅིག་པུར་ལུས་པའི་སྡུག་བསྔལ་
དང་། ལ་ལ་ནི་དོན་མེ ད་དུ་དུས་ཡུན་བསྐལ་པའི་བར་དུ་ཏིང་འཛིན་ལ་
གནས་པ་དང་། སྔོན་གྱི་བསོད་ནམས་དང་ལས་ཀྱི་ཏིང་འཛིན་གྱི་འཕེན་
པ་ཟད་པ་ན། སླར་ཡང་འོག་ཏུ་ལྟུ ང་ནས་དམྱལ་བ་དུད་འགྲོ་སོ གས་སུ་སྐྱེ་
བའི་སྡུག་བསྔལ་མཐོང་བ་དག་མང་པོ་ཡོད། དེ་བཞི ན་དུ་ལྷ་མ་ཡིན་ལ་
ཕན་ཚུན་རྟག་ཏུ་ང་རྒྱལ་བྱེད་པ་དང༌། ཕྲག་དོ ག་བྱེ ད་པ། དམག་དང་
གཡུལ་འགྱེད་པ་སོགས་ཞི་བདེ་སྐད་ཅིག་ཙམ་ཡང་མེད་པར་འཐབ་རྩོད་ཁོ་
ན་བྱེད་པའི་སྡུ ག་བསྔལ་ཚད་མེ ད་པ་མྱོང་བ་འགྱུར་བར་ཡིན། ཡང་དེ་
བཞི ན་དུ་འགྲོ་བ་མི་ལ་ཡང་། དང་པོ་མ་ཡི་མངལ་དུ་ལུས་ཆགས་ཤི ང་
འཕེལ་བའི་སྐབས་སུ་མི་གཙང་བའི་འདུ་ཤེས་སྐྱེད་པའི་སྡུག་བསྔལ་སོགས་
སྡུག་བསྔལ་ཆེན་པོ་ལྔ་མྱོང་བར་གྱུར་བ་དང་། བཙས་མ་ཐག་ཏུ་ལུས་དམར་
འབྱམ་ལ་རེ ག་པའི་སྡུག་བསྔལ་མི་བཟོ ད་པ་མྱོང་བ། བར་དུ་གནས་པའི་
སྐ བ ས་འཚོ་བའི་མ ཐུ ན་རྐྱེ ན་མ་འཛོམ་པའི་དཀའ་ངལ། མ ཐུ ན་རྐྱེ ན་
འཛོམས་པའི་སྐབས་སུ་ཕ་མ་དང་ཁ་བྲལ་བའི་སྡུག་བསྔལ། གཉེན་བཟའ་
མི་བུ་ཕྲུག་དང་ཁ་བྲལ་བའི་སྡུག་བསྔལ། ལུས་ལ་ན་ཚ་བྱུང་བའི་སྡུག་
བསྔལ། གང་འཚམས་ནས་ལུས་འཁོགས་ཤིང་རྒས་པའི་སྡུག་བསྔལ། དབང་
པོ་མིག་དང་དྲན་ཤེ ས ་སོ གས་ཉམས་པའི་སྡུག་བསྔལ། མཐར་མི་འདོད་
བཞིན་དུ་འཆི་བའི་སྡུག་བསྔལ་སོགས་མདོར་ན་སྡུག་བསྔལ་གྱི་གནས་ལས་
420



ཐར་ཐབས་མེད་པའི་ངང་ཚུལ་འདི་ཁོ་ན་ཉིད་ཡིན་ཏེ། དེ་ཉིད་ལས། ལྷ་
ལ་འཕོ་དང་ལྟུ ང་བ་དང༌། །ལྷ་མ་ཡིན་ལ་འཐབ་རྩོད་དང་། །མི་ལ་སྐྱེ་རྒ་
ན་འཆི་སོགས། །སྡུག་བསྔལ་ཀུན་ལས་ཐར་བར་ཤོག །ཅེས་གསུངས། དེས་
ན་ངན་སོང་ན་གནས་པའི་སེམས་ཅན་དམྱལ་བ་སོ གས་ནི་གྲངས་ཤིན་ཏུ་
མང་ཞིང་སྡུག་བསྔལ་གྱི་སྡུག་བསྔལ་གྱིས་མནར་བ་དང་། བདེ་འགྲོ་ལྷ་མིའི་
གནས་ལ་གནས་པའི་སེམས་ཅན་ནི་ད་ལྟ་ཟག་བཅས་ཀྱི་བདེ་བ་ལ་མངོན་
པར་ཞེ ན་ནས་སྡུག་བསྔལ་ངོ་མ་འཕྲོད་པར་འགྱུར་བའི་སྡུག་བསྔལ་ནང་
གནས་པ་ཡིན། དེའི་ཕྱིར་ལྷ་དང་མིའི་གནས་སུ་བདེ་བ་གང་ཡོད་པ་ཐམས་
ཅད་ནི་རྩ་བ་སྡུག་བསྔལ་གྱི་འབྲས་བུ་ལ་ལོངས་སུ་སྤྱོད་པ་ཤ་སྟག་ཡིན་པས།
ཅིའི་ཕྱིར་ཞེ་ན། གཟུགས་སྒྲ་དྲི་རོ་རེག་བྱའི་འདོད་ཡོན་གྱི་བདེ་བ་ལ་ལོངས་
སུ་སྤྱོད་པ་འདི་དག་ཐམས་ཅད་ཕྱི་མ་སྡུག་བསྔལ་མྱོང་བར་འགྱུར་བའི་རྒྱུ་
ཤ་སྟག་ཡིན་པས་སྡུག་བསྔལ་བདེ་བར་འཛིན་པའི་བློ་ལོག་ཤེས་ཀྱི་བློ་ཕྱིན་
ཅི་ལོག་གི ས་རྟོག་པས་སྒྲིབ་ནས་སྡུག་བསྔལ་ངོ་མ་གང་ཡིན་པ་དག་ངོ་ཆ་
གསལ་པོ་མ་ཕྲོད་པ་ཡིན་པས། ཁམས་གསུམ་འཁོར་བ་ན་གནས་པ་ཕྱིན་
ཆད་ལ་ཁྱབ་པ་འདུ་བྱེད་ཀྱི་སྡུག་བསྔལ་གྱི་རབ་ཏུ་མནར་བ་ཡིན་པ་འདི་
ཤེས་པར་བྱ་དགོས། དེ་ལྟར་ཁམས་གསུམ་འཁོ ར་བའི་སྡུག་བསྔལ་གྱི་རྒྱ་
མཚོ་ཆེན་པོའི་ནང་མཐའ་ཡས་པའི་ཉམ་ཐག་མ་རྒན་སེམས་ཅན་ཐམས་ཅད་
ཚད་མེ ད་པའི་སྡུག་བསྔལ་བཟོད་གླག་མེ ད་པར་མྱོ ང་བར་འགྱུ ར་ཞི ང༌།
བདེ་བས་ཕོངས་ཤིང་སྡུག་བསྔལ་གྱི་གཟིར་བའི་གནས་ལ་དམིགས་ཏེ་དུས་
421



རྒྱུན་དུ་ཡང་ནས་ཡང་དུ་སྙིང་རྗེ་བསྒོམ་པར་བྱ་དགོས། སྐབས་མཚམས་
སུ་རྒྱལ་བ་ཀུན་གྱི་སྙིང་རྗེའི་རང་གཟུགས་གཅིག་ཏུ་བ སྡུས་པའི་འཕགས་
མཆོག་སྤྱན་རས་གཟིགས་ལ་སྙིང་ཐག་པ་ནས་གསོལ་བ་བཏབ་སྟེ། བདག་
གཞན་སེམས་ཅན་ཐམས་ཅད་ཀྱི་རྒྱུད་ལ་ཐུགས་བ རྩེ་བ་སྙིང་རྗེ་ཆེན་པོ་
མ གྱོགས་ནས་མྱུར་དུ་སྐྱེ་བར་ཤོ ག རྒྱུ ད་བྱིན་གྱིས་རློ བ་ཏུ་གསོལ་བ སམས་
ཏེ། སྐྱོན་གྱིས་མ་འགོས་སྐུ་མདོག་དཀར། །རྫོགས་སངས་རྒྱས་ཀྱི་དབུ་ལ་
རྒྱན། །ཐུགས་རྗེ་ཅན་གྱིས་འགྲོ་ལ་གཟིགས། །སྤྱན་རས་གཟིགས་ལ་ཕྱག་
འཚལ་ལོ། ཨོཾ་མ་ཎི་པདྨེ་ཧཱུཾ། ཞེས་ལན་གྲངས་གང་མང་བ ཏོན་ནས་སྙིང་
རྗེ་བསྒོམ་པའི་རྗེས་སུ། འཕགས་པ་སྤྱན་རས་གཟིགས་དབང་ཐུགས་རྗེ་ཅན།།
འཁོར་དང་བཅས་པ་བདག་ལ་དགོངས་སུ་གསོལ། །བདག་དང་ཕ་མ་རིགས་
དྲུག་སེམས་ཅན་རྣམས། །མྱུར་དུ་འཁོར་བའི་མཚོ་ལས་དྲངས་སུ་གསོ ལ།།
ཟབ་ཅིང་རྒྱ་ཆེ་བླ་མེད་བྱང་ཆུབ་སེམས། །མྱུར་དུ་རྒྱུད་ལ་སྐྱེ་བར་བྱིན་གྱིས་
རློབས། །ཞེས་སྐལ་མཆོག་སྐལ་བཟང་རྒྱ་མཚོའི་གསུ ང་བྱིན་རླ བས་ཅན་
འདི་བ ཏོན་ནས་སེམས་ཅན་སྡུག་བསྔལ་བ་རྣམས་ལ་དམིགས་ཏེ་ཕན་པ་
དང་བདེ་བ་དགའ་བ་སོགས་སེམས་ཅན་གྱི་ཆེད་དུ་འཕེན་པ་བཏང་སྟེ། ཉམ་
ཐག་འགྲོ་བ་འདི་ཀུན་བདག་གི་མ། །ཡང་ཡང་དྲིན་གྱིས་བསྐྱངས་པའི་ཚུལ་
བསམ་པ། །སྡུག་པའི་བུ་ལ་བརྩེ་བའི་མ་བཞིན་དུ།། བཅོས་མིན་སྙིང་རྗེ་
སྐྱེ་བར་བྱིན་གྱིས་རློབས། །ཞེས་རྒྱུད་རབ་ཏུ་རྩུབ་པའི་གཤིས་རྒྱུད་དུ་
བྱམས་བརྩེའི་ཚོར་བ་བཟང་པོ་ཡང་ཡང་གོམས་ཤིང་འདྲིས་པར་བྱས་ཏེ།
422



རྫོགས་པའི་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེ་བར་གཞན་དོན་གྱི་
ཕྱིར་དུ་སྙིང་སྟོབས་ཆེན་པོས་ཐབས་ཤེ ས་འབད་པ་དུ་མའི་སྒོ་ནས་བ རྩོན་
པར་བྱེད་དགོས། རྒྱུ་མཚན་ཅིའི་ཕྱི ར་ཞེ་ན། སངས་རྒྱས་ཀྱི་མདོ་ལས། .
སངས་རྒྱས་ཐོབ་པར་འདོད་པས། ཆོས་མང་པོ་ལ་བསླབ་པར་མི་བ གྱི་ཡི།
ཆོས་ག ཅིག་ལ་བསླབ་པར་བ གྱི འོ། དེ་གང་ཞེ་ན་སྙིང་རྗེ་ཆེན་པའོ། གང་
ལ་སྙིང་རྗེ་ཆེན་པོ་ཡོད་པ་དེ་ལ་སངས་རྒྱས་ཀྱི་ཆོས་ལག་མཐིལ་དུ་ཡོད་པ་
ལྟར་འགྱུར་རོ། ཞེས་གསུངས་པ་ཡིན་ཞིང༌། ཐ་ན་ཁྱི་ཕག་ལ་སོགས་པའི་
སེམས་ཅན་གང་སུ་ཞིག་གི་རྒྱུད་ལ་བ རྩེ་བསྙིང་རྗེ་ཆེན་པོ་འཁྲུངས་པའི་
དུས་དེ་ནས་བཟུང་། ཐེག་ཆེན་གྱི་ལམ་སྣ་ཟིན་ཅིང་འཇིག་རྟེན་ལྷ་མི་ཀུན་
གྱིས་སྐྱབས་སུ་གྱུར་ཏེ་ཕྱག་འཚལ་བའི་ཞི ང་མཆོག་དམ་པ་ཉི ད་དུ་ཡང་
འགྱུར་བ་ཡིན་ཏེ། ཞི་བ་ལྷས། གང་ལ་སེམས་ཀྱི་དམ་པ་རིན་ཆེན་དེ། །སྐྱེས་
པ་དེ་ཡི་སྐུ་ལ་ཕྱག་འཚལ་ཞིང༌། །གང་ལ་གནོད་པ་བྱེད་ཀྱང་བདེ་འབྲེལ་
བ། །བདེ་བའི་འབྱུང་གནས་དེ་ལ་སྐྱབས་སུ་མཆི། །ཞེས་བྱང་ཆུབ་ཀྱི་སེམས་
རིན་པོ་ཆེ་ཞེས་བྱ་བ་ནི། བདེ་བའི་འབྱུང་གནས་ཉག་ཅིག་ཡིན་ལ་མཚམས་
མེ ད་ལ་སོགས་པའི་ལས་ཀྱི་སྡིག་སྒྲིབ་སྟོབས་ཆེན་རྣམས་ཀྱང་བྱམས་སྙིང་
རྗེ་བྱང་ཆུབ་ཀྱི་སེམས་ཁོ་ནས་གཟིལ་གྱིས་གནོན་ཅིང་གཞོམ་པར་གྱུར་ལ།
བདེ་བའི་རྒྱུ་དགེ་བ་གཞན་ཀུན་ལས་ལྷག་ཅིང་དུས་རྒྱུན་ཆད་མེད་པར་དགེ་
བ་རི མ་བ ཞི ན་གོ ང་ནས་གོང་དུ་འཕེ ལ་བར་འགྱུར་བའི་ཕན་ཡོན་ཡང་
བ རྗོ ད་ཀྱི ས་མི་ལང་བའམ་བསམ་གྱིས་མི་ཁྱབ་པ་དག་ཡོད་དེ། དགེ་བ་
423



གཞན་ཀུན་ཆུ་ཤིང་བཞིན་དུ་ནི། །འབྲས་བུ་བསྐྱེད་ནས་ཟད་པར་འགྱུར་
བ་ཉི ད། །བྱང་ཆུབ་སེམས་ཀྱི་ལྗོན་ཤིང་རྟག་པར་ཡང་། །འབྲས་བུ་འབྱིན་
པས་མི་ཟད་འཕེལ་བར་འགྱུར། ཞེས་གསུངས་པ་དང་ཡང་ན་འཕགས་
མཆོག་ཕྱག་ན་པདྨོ་རྒྱལ་བ་བསྟན་འཛིན་རྒྱ་མཚོའི་མཚན་སྔགས་དང༌། མ་
ཎི་ཡིག་དྲུག་གང་རུ ང་འདོ ན་ཞི ང༌། རྒྱུད་ལ་བྱང་ཆུབ་ཀྱི་སེམས་རི ན་པོ་
ཆེ་ཅི་ནས་ཀྱང་རྒྱུ ད་ལ་བསྐྱེད་པར་བྱིན་གྱི ས་རློ བ ས་ཕྱི ར་གསོ ལ་བ་སྨོ ན་
ལམ་དྲག་ཏུ་འདེ བ ས་པར་བྱའོ། །
ལྔ་པ། དགའ་བ་ཚད་མེ ད།
སེམས་ཅན་ཐམས་ཅད་སྡུག་བསྔལ་མེད་པའི་བདེ་བ་དམ་པ་དང་མི་
བྲལ་བར་གྱུར་ཅིག ཅེས་དགའ་བ་ཚད་མེད་ལ་བློ་སྦྱོང་དགོས་ཏེ། དེ་ཡང་
དགའ་བ་བསྒོམ་པ་ནི་རང་རྒྱུད་ལ་ཕྲག་དོག་མེད་པའི་བློ་བཟང་པོས་དཔེར་
ན། རང་གི་ཕ་མ་དང་། སྤུན་མཆེད། བཟའ་ཟླ། བུ་ཕྲུག་སོ གས་ཚེ་རིང་
བ་དང་ནད་ཉུང་བ། གཟུགས་མཛེས་པ། དཔལ་འབྱོར་མངའ་ཐང་ཆེ་བ།
སྙན་གྲགས་ཆེ་བ། བདེ་སྐྱིད་ཕུན་སུམ་ཚོགས་པ་དང་ལྡན་པར་གྱུར་ན། རང་
གི་ཡི ད་རབ་ཏུ་དགའ་བར་འགྱུར་བ་ཡིན། དེ་ལྟ་བུའི་ཚེ་རིང་ནད་མེ ད་
དང༌། བདེ་སྐྱིད་ཕུན་སུམ་ཚོགས་པའི་རྒྱུར་གྱུར་བ་མཐའ་དག་གཞན་ཕ་
རོལ་པོའི་གང་ཟག་སུ་འདྲ་ཞིག་ལའང་ངེས་པར་དགོས་པ་ཞིག་དང་། བདེ་
424



t
，
སྐྱིད་འཐོབ་པར་འདོད་པ་ནི་གཅིག་མཚུངས་ཡིན་པས་ན་གཞན་སེམས་ཅན་
ཐམས་ཅད་རྟག་ཏུ་བདེ་བ་དང་ལྡན་པར་འགྱུར་བ་དང་། ནད་མེད་ཅིང་
ཚེ་རིང་བ་དང་། འཁོར་དང་ལོངས་སྤྱོད་དང་ལྡན་པར་གྱུར་ནས། གནས་
སྐྱབས་མངོན་མཐོ་ལྷ་མིའི་བདེ་བ་ཐོ བ་པ་དང་། ལུས་རྟེན་དེའི་སྟེང་ནས་
ཕྱི་མ་རྫོགས་པའི་བྱང་ཆུབ་སྟེ་མངོན་པར་རྫོགས་པའི་སངས་རྒྱས་ནས་
གཏན་གྱི་བདེ་བ་དམ་པ་དང་མི་འབྲལ་བར་འགྱུར་བར་ཤོག ཅེས་བསམས་
པའི་ཐོག་ནས་སེམས་ཅན་སུ་འདྲ་ཞིག་ལ་ཡང་ཕུན་སུམ་ཚོགས་པ་བྱུང་ན།
དེ་ལ་མི་དགའ་བའི་བློ་ངན་གྱིས་ང་རྒྱལ་དང༌། འགྲན་རྩོད། ལྷག་པར་
ཕྲག་དོག་སོ གས་མི་བྱ་བར་སེམས་ཅན་རང་རང་སོ་སོའི་སྔར་གྱི་ལས་དང་
བསོ ད་ནམས་བཟང་པོའི་མཐུ་ལས་བྱུང་བ་ཤ་སྟག་ཡིན་པར་བ རྟེ ན། དེ་
ལ་རང་གི་མི་དགའ་བ་བྱ་བའི་རྒྱུ་མཚན་ཅི་ཡང་མེ ད་ལ། མ་ཟད་ད་དུང་
སེམས་ཅན་དེ་དག་ཐམས་ཅད་གཏན་གྱི་རྫོགས་པའི་བྱང་ཆུབ་ཆེན་པོའི་ས་
ལ་རེག་པ་འགྱུར་བར་ཤོག་སྙམ་སྟེ། ཉོན་མོངས་པའི་ཕྲག་དོག་གི་ཀུན་ནས་
བསླངས་པའི་བློ་ངན་མ་རུང་བ་གང་དག་ལ་སྐབས་མཚམས་དགའ་བ་ཚད་
མེད་ཀྱི་བློ་ཡང་ཡང་སྦྱངས་ནས་གཉེན་པོ་བསྟེན་ཐུབ་ན། སེམས་བཟང་
པོའི་མཐུ་ལས་བསོད་ནམས་དང་ཚོགས་མང་པོ་རབ་ཏུ་རྫོགས་ཤིང་བདེ་
སྐྱིད་དང་ལྡན་པར་འགྱུར་བ་ཡིན་མོད། དེ་ལས་ལྡོག་ཏེ་གཞན་གྱི་རྒྱུ་ནོར་
ལོ ངས་སྤྱོད་དང་ཚེ་བསོ ད་སྙན་གྲགས་སོགས་རང་གི་སྙིང་དུ་མི་འདོད་
ཅིང་། ཡིད་རབ་ཏུ་འཁྲུགས་པའི་ཕྲག་དོག་སྐྱེད་པར་གྱུར་ན་ནི་ཚེ་འདི་ཕྱི་
425



ག ཉི ས་ཀ ར་རང་ཉི ད་འཕུང་བའི་ལས་ངན་ཚབས་ཆེ་བ ས གས་པ་ཡིན། །
དཔེ ར་ན། རང་ཉིད་ཀྱི་གྲོགས་པོ་དང་། གྲོགས་མོ། གྲོང་པ་ཁྱིམ་མཚེས་
སོགས་སུ་ཞིག་ཡིན་རུང་ཕན་ཚུན་གཅིག་གི་གཅིག་ལ་ཕྲག་དོག་མེད་པར་
བྱམས་པའི་གཉེན་བཞིན་རོགས་རམ་དང་། སེམས་འཁུར། ཕན་འདོགས་
བྱེད་པ་སོ གས་བཟང་པོའི་བློ་ཡིས་ཀུན་ནས་བསླངས་ཏེ་མི་ཚེ་སྐྱེལ་བ་ན།
རང་ཉིད་གང་དུ་གནས་སའི་ཁོར་ཡུག་དེ ར་སྤྲོ་སྣང་ཞི ག་སྟེར་བ་དང༌། ཞི་
བདེ་དང༌། བདེ་སྐྱིད་ཀྱི་འཚོ་བ་བག་ཕེབས་པ་ཞི ག་བསྐྲུན་ཐུབ་ལ། ཕྱི་
མ་ཡང་ལས་བཟང་པོའི་འབྲས་བུ་ཡང་བཟང་པོ་ཞི ག་འཐོ བ་པར་འགྱུར།
གལ་ཏེ་ཕན་ཚུན་བར་ང་རྒྱལ་དང་ཕྲག་དོག་བྱས་ནས་བསྡད་ན། ཉིན་
གཅིག་ཡིན་ཡང་སེམས་ནང་དོན་དམ་པའི་བདེ་སྐྱིད་ཅིག་བསྐྲུན་མི་ཐུབ་ལ།
རང་གཞན་གཉིས་ཀར་མི་འཕྲོད་པའི་དུག་བཞི ན་མི་ཚེའི་བདེ་སྐྱིད་དང་
འཚོ་གནས་དང་འབྲེལ་བའི་དཔལ་འབྱོར་དང་འཕྲོད་བསྟེན་ལའང་གནོད་
པར་འགྱུར་བ་གདོན་མི་ཟ། དེ ར་བ རྟེན་བཀྲ་ཤིས་པ་དང་། ལོ་ལེགས་པ།
བདེ་སྐྱིད་ཕུན་སུམ་ཚོགས་པ་དང་ལྡན་པའི་སྐྱེ་བོ་རྣམས་མཐོང་བའི་ཚེ་རང་
ཉིད་དགའ་བ་བསྒོམ་པར་བྱ་བ་དང་། ཤིན་ཏུ་དབུལ་ཞིང་ཕོངས་པའི་ཉམ་
ཐག་དང་ནད་པ་སོ གས་སྡུག་བསྔལ་གྱིས་གནོན་པའི་སེམས་ཅན་རྣམས་
མཐོང་ཐོས་བྱུང་ཚེ། དེ་དག་བདེ་སྐྱིད་ཕུན་སུམ་ཚོགས་པའི་རྒྱུར་གྱུར་བར་
ཤོག སྙམ་པའི་བློ་བཟང་པོའི་ཕྱོགས་སུ་གང་ཐུབ་ཐུབ་ཀྱིས་དང་པོ་གོམས་
པར་བྱེད་པ་དང༌། བར་དུ་དེ་ལ་འདྲིས་པར་བྱེད་པ། མཐའ་མར་ཉམས་
426



སུ་ལེན་ཅིང་སྨོན་ལམ་བཟང་པོས་མཚམས་སྦྱར་བ་བཅས་བྱེད་དགོས། རྒྱུ་
མཚན་གང་ཡིན་ཞེ་ན། སྙིང་རྗེ་དང་། བྱམས་པ་དང་། དགའ་བ་དང་།
བཏང་སྙོམས་བཅས་བཞི་པོ་ནི་ལུས་ཅན་གང་ཞིག་རྫོགས་པའི་བྱང་ཆུབ་ཏུ་
མངོན་པར་རྫོགས་པར་སངས་རྒྱས་པའི་རྒྱུའི་རྩ་བ་བྱང་ཆུབ་ཀྱི་སེམས་རིན་
པོ་ཆེ་རྒྱུད་ལ་བསྐྱེད་པའི་སྔོན་འགྲོའི་ཆ་རྐྱེན་དང་མཐུན་རྐྱེ ན་བཟང་ཤོས་
ཤིག་ཏུ་གྱུར་ཡོད་པ་ཡིན། དེ་ཡང་སྨན་གཞུ ང་ལས། སྙིང་རྗེ་བྱམས་པ་
དགའ་བ་བཏང་སྙོམས་བཞི། །སྨོན་པ་བྱང་ཆུབ་མཆོག་ཏུ་སེམས་བསྐྱེད་དེ།།
དངོས་གཞི་འཇུག་པ་ཚད་མེད་ཉམས་སུ་བླངས། །འཇུག་པ་སྔགས་པར་
བལྟ་ཞིང་འཁོན་འཛིན་མེད། །དེ་ལྡན་གསོ་སླ་ཚོགས་མང་གྲོགས་སུ་འགྱུར།།
ཞེས་ག སོ་བ་རིག་པའི་སྨན་པའི་རྒྱུ་གལ་ཆེ་ཤོ ས་ཤིག་ཏུ་བསྟན་ཡོད་ཅིང་།
སྨན་པ་གང་ཞིག་གི་རྒྱུད་ལ་ནད་པར་སྙིང་ཐག་པ་ནས་ཕན་པའི་ཀུན་སློང་
ངམ་སེམས་བཟང་པོ་ཡོད་པ་དང་། བརྩེ་བ་སྙིང་རྗེ་ཆེན་པོ་དང་དུ་བླངས་
པ་དང་། རྒྱལ་བ་སྨན་གྱི་བླ་མའི་རྩ་གསུམ་རིགས་འདུ ས་ཀྱི་ཞི་ཁྲོ འི་ལྷ་
ཚོགས་དང་། རིག་འཛིན་དྲང་སྲོང་རྣམས་ཀྱི་བདེན་པའི་མཐུ་སྟོབས་དང་
བྱིན་རླབས་བཅས་ཀྱི་ནད་པའི་ཚོགས་གསོ་བར་སླ་ཞིང་ཐམས་ཅད་དགའ་
བའི་གཉེན་ཉེ་དང་གྲོགས་སུ་འགྱུར་བ་ནི་བལྟ་ཅི་སྨོས་ཏེ། མདོ་སྡུད་པ་ལས།
མི་ཡི་འཇིག་རྟེན་འབྱུང་པོའི་གདོན་དང་ནད་མང་བ། །ཕན་དང་སྙིང་བརྩེ་
ལྡན་པ་བདེ ན་པའི་བྱིན་གྱིས་ཞི། །ཞེས་གསུངས་པ་ལྟར་དེང་སང་འཛམ་
གླི ང་འདིའི་ནང་རང་བྱུང་གི་ཁོར་ཡུག་སོགས་ལ་གནོད་འཚེ་ཚབས་ཆེན་
427



སོང་བའི་རྐྱེན་གྱིས་འགྲོ་བ་མིའི་རིགས་ལ་སྔར་མེ ད་ནད་རིགས་མི་འདྲ་བ་
སྣ་ཚོགས་བྱུང་དང་འབྱུང་བཞི ན་ཡོ ད་པའི་སྐབས་སུ་འཚོ་བྱེ ད་སྨན་པ་
རྣམས་ཀྱིས། བྱམས་བརྩེའི་སེམས་འཁུར་བཟང་པོས་ཀུན་ནས་བསླངས་
ཏེ་གང་ཐུབ་ཀྱི ས་གཞན་ཕན་སྒྲུབ་པར་བྱེད་པ་ལ་བརྩོན་དགོས་སོ། །
དྲུག་པ། སེམས་བསྐྱེད་དངོས།
ལེའུ་བདུན་པ་ལས། ཇི་སྐད་དུ། སེམས་བསྐྱེད་འགྲོ་བ་ཀུན་དོན་
དུ། །བླ་མ་སངས་རྒྱས་བསྒྲུབ་ནས་ནི། །གང་ལ་གང་འདུ ལ་འཕྲིན་ལས་
ཀྱིས། །འགྲོ་བ་གྲོལ་བར་དམ་བཅའོ། །ཞེས་པ་སྟེ་དེ་ལྟར་གོང་དུ་མར་ཤེས་
དྲིན་དྲན་སོགས་རྒྱུ་འབྲས་མན་ངག་དྲུག་ལ་བློ་སྦྱང་བ་དང༌། ཚད་མེད་བཞི་
ཡིས་ངང་ནས་སེམས་བསྐྱེད་པར་བྱས་ཏེ། རང་གི་མདུན་གྱི་ནམ་མཁར་བདེ་
བར་གཤེགས་པ་སྨན་གྱི་བླ་བཻཌཱུརྱའི་འོད་ཀྱི་རྒྱལ་པོའི་རྩ་གསུམ་རིགས་
འདུ ས་སྨན་ གྱི་ད ཀྱི ལ་འཁོར་གྱི་རྒྱལ་བ་ཞི་ཁྲོའི་ལྷ་ཚོགས་རྣམས་ཀྱི་སྤྱན་
མངར་སེམས་བསྐྱེད་པའི་དམ་བཅའ་བཟུང་ནས་སྐྱབས་ཡུལ་གོང་མ་རྣམས་
དཔང་པོ ར་དམི ག ས་ཏེ། བླ་མ་རྒྱལ་བ་སྲས་བཅས་རྣམས། །བདག་ལ་
དགོངས་པ་མཛད་དུ་གསོལ། །ཇི་ལྟར་སྔོན་གྱི་བདེ་གཤེ གས་ཀྱི། །བྱང་
ཆུབ་ཐུགས་ནི་བསྐྱེད་པ་དང༌། །བྱང་ཆུབ་སེམས་དཔའི་བསླབ་པ་ལ། །དེ་
དག་རིམ་བཞིན་གནས་པ་དང་། །བདག་ཀྱང་འགྲོ་ལ་ཕན་འདོད་དུ། །བྱང་
428



ཆུབ་སེམས་ནི་བསྐྱེད་བགྱི་ཞི ང༌། །བྱང་ཆུབ་སེམས་དཔའི་བསླབ་པ་ལ།།
རིམ་པ་བཞིན་དུ་བསླབ་པར་བགྱིའོ། །ཞེས་ལན་གསུམ་བརྗོད་ཅིང་དམིགས་
པ་མེད་པའི་མཐའ་ཡས་པའི་མ་རྒན་སེམས་ཅན་ཐམས་ཅད་ཁམས་གསུམ་
འཁོར་བའི་སྡུག་བསྔལ་གྱི་རྒྱ་མཚོ་ཆེན་པོ་འདི་མ་སྟོང་གི་བར་བདག་ཀྱང་
སེམས་ཅན་དེ་དག་ཐམས་ཅད་ཀྱི་དོན་དུ་བྱང་ཆུབ་ཀྱི་མཆོག་ཏུ་སེམས་
བསྐྱེད་དེ། ཉམ་ཐག་སེམས་ཅན་གཅིག་ཀྱང་མ་ལུས་པ་ཇི་སྲིད་རྣམ་མཁྱེན་
རྒྱལ་བའི་གོ་འཕང་མ་ཐོབ་ཀྱི་བར་དུ་དེ་སྲིད་དུ་བདག་ཀྱང་དེ་དག་གི་དོན་
ཁོ་ན་བྱེད་དོ་སྙམ། དཔལ་མགོན་འཕགས་པ་ཀླུ་སྒྲུབ་ཀྱིས། ཇི་སྲིད་སེམས་ ་
ཅན་འགའ་ཞིག་ཀྱང༌། །གང་དུ་མ་གྲོལ་དེ་སྲིད་དུ། །དེ་ཕྱིར་བླ་ན་མེ ད་
པ་ཡི། །བྱང་ཆུབ་ཐོབ་ཀྱང་གནས་གྱུར་ཅིག །ཅེས་གསུངས་པ་ལྟར་ལེགས་
པར་བསམས་ཏེ་བདག་གི་རྒྱུད་ལ་དུས་འདི་ནས་བཟུང་བྱང་ཆུབ་ཀྱི་སེམས་
རིན་པོ་ཆེ་འཁྲུངས་ནས་རྒྱལ་བའི་སྲས་སུ་གྱུར་ཏོ་སྙམ་ནས་ཡིད་དུ་དགའ་
བདེའི་སྤྲོ་སྣང་ཆེན་པོ་བསྐྱེད་དེ། དེང་དུས་བདག་ཚེ་འབྲས་བུ་ཡོད། །མི་
ཡི་སྲིད་པ་ལེགས་པར་ཐོབ། །དེ་རིང་སངས་རྒྱས་རིགས་སུ་སྐྱེས། །སངས་
རྒྱས་སྲས་སུ་བདག་གྱུར་ཏོ། །ཞེས་བྱ་བའི་ཚིག་འདི་རྣམས་བ ཏོན་ནས་དེ་
ནས་དངོས་སུ། ནམ་མཁས་ཁྱབ་པའི་སེམས་ཅན་རྣམས། །སྡུག་བསྔལ་མཚོ་
ལས་བསྒྲལ་བའི་ཕྱིར། །རྩ་བ་གསུམ་གྱི་གོ་འཕང་མཆོག །མ་ཐོབ་བར་དུ་
བསྒྲུབ་པར་བྱ། །ཞེས་ལན་གསུམ་བརྗོད་ནས་མ་འགྲོ་བ་རིགས་དྲུག་གི་ཆེད་
དུ་བདག་ཉིད་རིགས་ཀུན་ཁྱབ་བདག་རྒྱལ་བ་རྡོ་རྗེ་འཆང་ཆེན་པོ་ས་གསུམ་
429



འགྲོ་བའི་དུ ག་གསུམ་རྒྱུ་འབྲས་ཀྱི་ནད་ཀུན་མ་ལུས་པ་སེ ལ་བར་མཛད་
པའི་བདེ་བར་གཤེགས་པ་སངས་རྒྱས་སྨན་གྱི་བླ་མ་གཡུ་ཐོག་རྗེ། ཡི་དམ་
རྟ་ཕག་ཡབ་ཡུམ། མཁའ་འགྲོ་དཔལ་ལྡན་ཕྲེང་བ་བཅས་རྩ་གསུམ་རིགས་
འདུ ས་ཆེན་པོའི་གོ་འཕང་སྙིང་ཁོ ང ས་རུས་པའི་ག ཏིང་ནས་འཐོ བ་པར་
འདོད་པའི་བྱང་ཆུབ་སྨོན་པ་མཆོག་ཏུ་སེམས་རབ་ཏུ་བསྐྱེད་པར་བྱས་ཏེ།
བདག་གཞན་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་ཀྱི་
མ གྲིན་གཅིག་ཏུ་འདི་ལྟར་འདོན་པར་བསྒོམས་ཏེ། སངས་རྒྱས་ཆོས་དང༌
ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་བདག་ནི་སྐྱབས་སུ་མཆི།།
བདག་གིས་སྦྱིན་སོགས་བགྱིས་པའི་ཚོགས་རྣམས་ཀྱིས། །འགྲོ་ལ་ཕན་ཕྱིན་
སངས་རྒྱས་འགྲུབ་པར་ཤོག །ཅེ ས་ཇོ་བོ་རྗེའི་གསུང་བྱིན་ཆེན་གྱི་ཚིགས་
བཅད་ཤོ་ལོ་ཀ་འདི་ལན་གསུམ་མམ་བདུན་ནམ་ཉེར་ཅིག་གམ་བརྒྱ་དང་
རྩ་གཅིག་གང་རུང་འདོན་པར་བྱ་བ་དང་། དེ་ནས་འཇུག་པ་སེམས་བསྐྱེད་
ཀྱི་སྐབས་སུ་གནས་དང་ཡུལ་དང་ཞིང་དང༌། དུས་འདི་ཙམ་སེམས་ཅན་
གྱི་གྲངས་འདི་ཙམ། ཞེས་ཚད་དང་གྲངས་སོགས་གང་ཡང་མེད་པར་དངོས་
གཞི་འཇུག་པ་བྱང་ཆུབ་ཀྱི་སེམས་ལ་ཚད་མེ ད་པར་ཉམས་སུ་བླངས་ཏེ། །
རྒྱལ་སྲས་བྱང་ཆུབ་སེམས་དཔའི་ཕྱིན་དྲུག་གི་སྤྱོད་པ་ལ་རབ་ཏུ་བསླབ་པར་
བྱ་སྙམ་པའི་འཇུག་པ་སེམས་བསྐྱེད་རྒྱུད་དང་འདྲེས་ངེས་སུ་བྱས་ཏེ། ཇི་
སྲིད་ནམ་མཁའ་གནས་པ་དང་། །འགྲོ་བ་ཇི་སྲིད་གནས་གྱུར་པ། །དེ་སྲིད་
བདག་ཀྱང་གནས་གྱུར་ནས། །འགྲོ་བའི་སྡུག་བསྔལ་སེ ལ་བར་ཤོ ག །ཅེས་
430



གསུངས་པ་ལྟར་ཚད་དང་གྲངས་སོགས་གང་ཡང་མེད་པར་བསམ་གྱིས་མི་
ཁྱབ་པའི་བྱང་ཆུབ་སེམས་དཔའི་སྨོན་ལམ་བཟང་པོས་རྒྱས་ཐེབས་པར་བྱ་
སྟེ། ཐེག་པ་དམན་པ་ལས། ཁྱད་དུ་འཕགས་པའི་སེམས་བསྐྱེད་པ་དང་།
དེ་ཡང་ཀུན་རྫོབ་བྱང་ཆུབ་ཀྱི་སེམས་བསྐྱེད་དུ་སྨོན་འཇུག་གཉིས་ཀྱི་བདག་
ཉིད་ཅན་དང་། དོན་དམ་བྱང་ཆུབ་ཀྱི་སེམས་སུ་བདག་གཞན་དང་སྣང་
བ་ཐམས་ཅད་གདོད་ནས་མ་གྲུབ་པར་མཚན་རྟོག་དམི གས་པ་ཀུ ན་དང་
བྲལ་བ་ཆོས་ཀྱི་དབྱིངས་སུ་འཁོར་འདས་རོ་མཉམ་པ་ཉིད་དུ་བསྒོམས་པར་
བྱ་བ་བཅས་སོ། །
བདུན་པ། བདག་གཞན་མཉམ་པར་བལྟ་བ།
མ་གྱུར་འགྲོ་བ་རིགས་དྲུག་གི་ཆེད་དུ་བདག་ཉིད་སངས་རྒྱས་སྨན་བླའི་
གོ་འཕང་ཐོབ་འདོ ད་ཀྱི་སྨོན་པ་བྱང་ཆུབ་མཆོག་ཏུ་སེམས་བསྐྱེ ད་པའི་
བསླབ་བྱར་བདག་གཞན་མཉམ་པ་དང་། བདག་གཞན་བརྗེ་བ། བདག་
ལས་གཞན་གཅེས་པར་འཛིན་པ་གསུམ་ལས། དང་པོ་བདག་གཞན་མཉམ་
པ་ཉིད་དུ་བསྒོམ་དགོས་པ་ཡིན། དེ་ཡང་ཚེ་རབས་འཁོར་བ་དུས་ཐོག་མ་
མེ ད་པ་ནས་བཟུང་ལས་ངན་བག་ཆགས་རྒྱུ ན་འ ཁྲི གས་སུ་བསགས་པའི་
དབང་གི ས་འཁོ ར་བའི་ཁར་བརྒྱུ ད་ནས་འགྲོ་བ་རིགས་དྲུག་ཏུ་ལུས་ངན་
རྣམ་པ་སྣ་ཚོགས་པ་བླངས་ནས་འཁོ ར་བ་སྡུག་བསྔལ་གྱི་རྒྱ་མཚོ་ཆེན་པོ་
431



ལས་ཐར་པའི་དུ ས་མ་བྱུང་། དེའི་རྒྱུ་རྩ་བ་ནི་ནང་དུ་ང་ཞེས་བྱ་བའི་གང་
ཟག་ཡ་མ་ཟུང་ཞི ག་ལ་ལྷག་པར་མཆོག་ཏུ་གཅེས་པར་འཛིན་པའི་བདག་
འཛིན་གཅིག་དང་། བདག་འཛིན་དེས་ཀུན་ནས་བསླངས་པའི་འཁྲུལ་སྣང་
གི་ངོར་ཕྱི་རུ་དངོས་པོ འི་ཆོས་ཐམས་ཅད་ལའང་བདག་ཏུ་འཛིན་པ་བཅས་
བདག་འཛིན་རྣམ་པ་གཉིས་ཀྱི་གཞན་དབང་དུ་སོང་ནས་ང་གཏན་ནས་མེད་
པ་ལ་ངར་འཛིན་པ་དང༌། འཛིན་པ་ཙམ་དུ་མ་ཟད་ང་དེ་གཞན་ལས་མཆོག་
ཏུ་འཛིན་པའི་བློ་ཕྱིན་ཅི་ལོག་གིས་རང་ཉིད་གཅིག་བུ་བདེ་སྐྱིད་ཕུན་སུམ་
ཚོགས་པར་འདོད་ནས་ཕྱིའི་ཟག་བཅས་ཀྱི་འདོད་ཡོན་ལ་ཤིན་ཏུ་སྲེད་པ་
སྐྱེད་དེ། དེའི་ཕྱིར་གཞན་ཕ་རོལ་པོའི་སེམས་ཅན་མཐའ་ཡས་པ་ཡལ་བར་,
དོར་ནས་རང་ཉིད་ཀྱི་བདེ་སྐྱིད་ཆེད་དུ་གཞན་ལ་འདོད་ཆགས་དང་། ཞེ་
སྡང་། གཏི་མུག ང་རྒྱལ། ཕྲག་དོག སེ ར་སྣ་བཅས་ཀྱི་སྒོ་ནས་གཞན་
སེམས་ཅན་ལ་གནོད་པར་བྱས་པ་དང༌། རང་ཉིད་བདེ་བ་ཐོབ་པར་འདོད་
པའི་རྒྱུ་ལུང་དུ་བསྟན་པ་གང་ཞིག་བདེ་བ་སྐྱེད་བྱེད་ཀྱི་རིགས་སུ་གནས་པ་
བདེ་བའི་རྒྱུ་དགེ་བ་བསྒྲུབ་མ་ཤེ ས་པ་དང༌། ལུང་དུ་བསྟན་པ་གང་ཞིག་
སྡུག་བསྔལ་སྐྱེད་བྱེད་ཀྱི་རིགས་སུ་གནས་པ་སྡུག་བསྔལ་གྱི་རྒྱུ་མི་དགེ་བ་
དག་སྤོང་མི་ཤེས་པའི་དབང་གིས་འཁོར་བ་ཐོག་མ་མེད་པ་ནས་བཟུང་དུས་
ད་ལྟ་བར་དུ་མི་འདོད་སྡུག་བསྔལ་ཐམས་ཅད་ཐོག་ཏུ་བབས། འདོད་པ་
བདེ་བས་ཕོ ང ས་པ་ཤ་སྟག་ཡི ན། དེའི་ཕྱི ར་འཇིག་རྟེ ན་ན་སེ མས་ཅན་
ཐམས་ཅད་རྟག་ཏུ་རྒུད་པར་བྱེད་པའི་རྒྱུའི་རྩ་བ་ནི་བདག་འཛིན་མ་རིག་
432



པ་དེ་ཁོ་ན་ཉིད་ལ་རག་ལས་པ་ཡིན་ཏེ། རྟེན་འབྲེལ་བསྟོད་པ་ལས། འཇིག་
རྟེན་གུད་པ་ཇི་སྙེད་པ། །དེ་ཡི་རྩ་བ་མ་རིག་ཉིད། །ཅེས་གསུངས་པ་ཡིན།
དེ་ལྟར་རང་ཉིད་དུས་དང་རྣམ་པ་ཐམས་ཅད་དུ་བདེ་སྐྱིད་དང་ཕན་བདེའི་
དངོ ས་པོ་ཡིད་ལ་ཅི་ལྟར་འདོད་དེ། གཞན་སེམས་ཅན་ཐམས་ཅད་ཀྱང་
དེ་ལྟར་འདོད་པའི་ཚོར་བ་གཅིག་མཚུངས་ཡིན་པས། རང་ཉིད་ལ་བདེ་
སྐྱིད་ཅིག་སྐྲུན་པའི་ཆེ ད་དུ་གཞན་ལ་གནོད་པ་རྩ་བ་ནས་བྱེད་མི་རུང་བ་
ཡིན། གལ་ཏེ་གཞན་སེམས་ཅན་ལ་ཉོན་མོ ངས་པའི་དབང་གིས་གནོད་པ་
ཁབ་རྩེ་ཙམ་བྱས་རུང༌། དེའི་ལན་དུ་རང་ཉིད་ལ་སྡུ ག་བསྔལ་གྱི་འབྲས་
བུ་ཞི ག་སྨི ན་པར་འགྱུར་བ་ནི་ལས་འབྲས་བསླུ་བ་མེ ད་པའི་བདེ ན་པ་ཁོ་
ནའི་གཤིས་ལུགས་ཡིན། དེས་ན་རང་ཉིད་ལ་ཕྲལ་ཡུན་ཀུན་ཏུ་ཕན་བདེ་
བཟང་པོ་ཞིག་བསྐྲུན་ཐབས་བྱེད་དགོས་ན། གཞན་སེམས་ཅན་ལ་སེམས་
བཟང་པོ ས་ཀུན་ནས་བླངས་ཏེ་ཕན་པའི་བྱ་བ་ཆུང་ངུ་བ་སྤུའི་ཁུང་བུ་
གཅིག་ཙམ་ཡིན་ཀྱང་བསྒྲུབ་གང་ཐུབ་བྱས་ན། དེའི་འབྲས་བུར་ཡང་རང་
ཉི ད་ལ་བདེ་བའི་འབྲས་བུ་ཞི ག་ངེས་པར་དུ་སྨི ན་པ་འགྱུར་བ་ཡང་ལས་
འབྲས་ཀྱི་ཆོས་ཉིད་ཡིན། དེར་བ རྟེན་རང་ཉིད་བདེ་སྐྱིད་དང་འདོད་ཡོན་
ལོངས་སྤྱོད་ཚེ་རིང་ནད་མེད་ཁོ་ན་འདོད་པ་ལྟར། སེམས་ཅན་གཞན་ཐམས་
ཅད་ཀྱང་དེ་ལྟར་འདོད་པ་ཡིན་པའི་རྒྱུ་མཚན་གྱིས་ཁམས་གསུམ་གྱི་འཁོར་
བ་གང་ན་གནས་པའི་སེམས་ཅན་ཐམས་ཅད་རང་དང་ཁྱད་པར་གཏན་ནས་
མེ ད་པ་བདེ་སྡུག་གི་ཚོར་བ་གཅིག་གྱུར་ཡོད་པ་འདི་ཤེས་པའི་ཐོག་ནས།
433
བ



རང་དང་ཁྱད་མེ ད་དུ་བལྟས་ནས་འདི་ཕྱི་ཕྲལ་ཡུན་ཀུ ན་ཏུ་བདེ་བའི་ཕན་
བདེ་འབའ་ཞིག་གི་བྱ་བ་བསྒྲུབ་དགོས། དེ་ཡང་སྨན་གཞུང་ལས། གཞན་
གྱི་དོན་ལའང་རང་གི་འདྲར་སེམས་པ། དེ་དག་དམ་པའི་སྤྱོད་པ་མཐར་
ཐུག་ཉི ད། །ཅེས་གསུངས་པ་བཞི ན་སྨན་པ་ཞིག་ཡིན་པའི་ཆ་ནས་རྒྱུན་དུ་
སྨན་བཅོས་བྱེད་པའི་སྐབས། མཐོ་གོ་ས་ཡོད་མེ ད་དང༌། ནོར་ལོངས་སྤྱོད་
ཡོད་མེད། ཤེས་བྱ་ཡོན་ཏན་ཡོད་མེད། རིགས་སྐྱེས་ས་མཐོ་དམན། སྐྱེས་
ཕོ་མོ་སོ གས་ཀྱིས་ད བྱེ་བ་གང་ཡང་མེད་པར་ཐམས་ཅད་ནད་ན་ཚའི་ཟུག་
རྔུ་རྩ་བ་ནས་མི་འདོད་པ་ཡིན་ལ། འདོད་པ་ནི་ནད་ལས་ཐར་ཐབས་དང་།
ཚེ་རི ང་བ། བདེ་བ་ཤ་སྟག་འདོད་པ་ཡིན་པས་དུས་ཀུན་ཏུ་བདག་གཞན་
མཉམ་པ་ཉིད་དུ་སྒོམ་གང་ཐུབ་ལ་འབད་པ་ལྷུར་ལེན་བྱ་དགོས་པ་ཡིན་ཏེ།
སྡུག་བསྔལ་ཕྲ་མོ་ཙམ་ཡང་མི་འདོད་ཅིང་། དེ་ལ་ནམ་ཡང་ཆོག་ཤེས་མེད་
པར་ནི། །བདག་དང་གཞན་ལ་ཁྱད་པར་ཡོད་མིན་ཞེས། །གཞན་བདེ་
དགའ་བ་བསྐྱེད་པར་བྱིན་གྱིས་རློ བས། ། ཞེས་གསུངས་པ་ལྟར་གང་ཐུབ་
ཀྱིས་བདག་གཞན་མཉམ་པ་ཉིད་དུ་བལྟ་དགོས་པའོ། །
བརྒྱད་པ། བདག་གཞན་བརྗེ་བ།
དེ་ནས་བདག་གཞན་བརྗེ་བ་ཞེས་བྱ་བ་ནི། ཤི ན་ཏུ་ཉམས་སུ་ལེན་
དཀའ་བའི་གནས་ཤིག་ཡིན་ཀྱང་། དང་པོ་བློ་བཟང་པོའི་ཕྱོགས་སུ་རིམ་
434



པས་ཡང་ནས་ཡང་དུ་གོམས་ཤིང་མཐར་འདྲིས་པའི་མཚམས་སུ་རྒྱལ་སྲས་
བྱང་ཆུབ་སེམས་དཔའི་ལམ་དུ་ཞུགས་པ་རྣམས་ཀྱི་སྙིང་སྟོབས་ཆེན་པོས་
བདག་གཞན་བརྗེ་བའི་ཉམས་ལེན་དངོས་སུ་ལེན་པར་གནང་བ་ཡིན། དེ་
ཡང་དམིགས་པ་མེ ད་པའི་གཞན་སེམས་ཅན་ཐམས་ཅད་ཀྱི་རྩ་བ་བདག་
འཛིན་མ་རི ག་དང༌། དེ་ལས་བྱུང་བའི་འདོ ད་ཆགས་ཞེ་སྡང་གཏི་མུག་
སོགས་ཉོན་མོངས་པའི་རིགས་སུ་གྱུར་བ་མཐའ་དག་དང་། རྒྱུ་མི་དགེ་བ་ ་
དེ་དག་ལས་བྱུང་བའི་ནད་རིགས་བཞི་བརྒྱ་རྩ་བཞི་སོགས་བཀྲ་མི་ཤིས་པའི་
ནད་གདོན་དང༌། སྡིག་སྒྲིབ་བག་ཆགས་དང་བཅས་པ་ཐམས་ཅད་དུ་བ་ནག་
པོའི་རླུང་འཚུབ་ཀྱི་རྣམ་པ་ལྟ་བུར་དམིགས་ཏེ། དབུགས་ནང་དུ་རྔུབ་དུས་
རང་གི་སྣ་ནས་རྒྱུད་རང་ལ་འཐིམ་པར་བསམ་པའི་གཞན་གྱི་ཉོན་མོངས་
པའི་སྡིག་སྒྲིབ་བག་ཆགས་དང་ནད་གདོན་སྡུག་བསྔལ་ཐམས་ཅད་དང་དུ་
བླངས་པ་དང༌། དེ་ནས་དབུགས་ཕྱི ར་ག ཏོ ང་བའི་ཚེ་རང་གི་འདས་མ་
འོངས་ད་ལྟ་དུས་གསུམ་གྱི་དགེ་བའི་རྩ་བ་གང་བསགས་པ་དང༌། གསོག་
བཞིན་གསོག་པར་འགྱུར་བ་ཐམས་ཅད་མདོར་ན་ལུས་དང༌། ལོངས་སྤྱོད།
དུས་གསུམ་དགེ་རྩ་ཡོངས་རྫོགས་རླུ ང་དཀར་པོའི་རྣམ་པ་ལྟ་བུར་མཐའ་
དང་མུ་མེད་པའི་ནམ་མཁའི་ཁམས་དང་མཉམ་པའི་སེམས་ཅན་དཔག་ཏུ་
མེད་པར་བཏང་ནས་ཕན་པ་དང་བདེ་བའི་བཀྲིས་པ་གང་དང་གང་ཅི་ཡོད་
པ་ཐམས་ཅད་སེམས་ཅན་གཞན་ཐམས་ཅད་ཀྱི་རྒྱུད་ལ་སྨིན་སོང་སྙམ་པའི་
གཏོང་ལེན་གྱི་ཕན་པ་རྒྱ་ཆེན་པོ་དབུགས་ལན་གྲངས་མང་པོའི་བར་དུ་ཡང་
435



ཡང་རྒྱུན་དུ་སྒོམ་པར་བྱ། དེ་ཡང་བླ་མཆོད་ལས། དེས་ན་རྗེ་བཙུན་བླ་
མ་ཐུགས་རྗེ་ཅན། །མ་གྱུར་འགྲོ་བའི་སྡིག་སྒྲིབ་སྡུག་བསྔལ་ཀུན། །མ་ལུས་
ད་ལྟ་བདག་ལ་སྨིན་པ་དང༌། །བདག་གི་བདེ་དགེ་གཞན་ལ་བཏང་བ་ཡིས།།
འགྲོ་ཀུ ན་བདེ་དང་ལྡན་པར་བྱིན་གྱིས་རློ བ ས། །ཞེ ས་བ སམས་ཏེ་ལན་
འགའ་ཤས་འདོན་དགོས། དེས་སེམས་ཅན་གཞན་གྱི་སྡུག་བསྔལ་དང་དུ་
ལེན་པའི་ཉམས་ལེན་དོན་དངོས་སུ་གནས་སྐབས་བྱེད་མ་ཐུབ་ཀྱང༌། དུས་
འདི་ནས་བཟུང་སྟེ་རྣམ་མཁྱེན་སངས་རྒྱས་ཀྱི་ས་ལ་མ་རེག་བར་དུ་རང་
ཉིད་འགྲོ་བ་གཞན་གྱི་དོན་བྱེད་པར་འགྱུར་བའི་ལྷག་པའི་བསམ་པ་བཟང་
པོའི་ཀུན་སློང་དང་། སྙིང་སྟོ བས་ཆེན་པོ་རྒྱུད་ལ་བསྐྱེད་པར་བྱེད་པའི་རྒྱུ་
རྐྱེན་ནམ་གྲོགས་བཟང་པོ་ངེས་ཅན་ཞིག་བྱེད་ནུས་པ་ཡིན་པར་མ་ཟད་བྱང་
ཆུབ་ཀྱི་སེམས་རིན་པོ་ཆེ་རྒྱུད་དང་འདྲེས་ངེས་སུ་གྱུར་ནས་ཚོགས་དང་
བསོ ད་ནམས་རབ་ཏུ་རྫོགས་ནས་སྡིག་པའི་ཕུང་པོ་རི་རབ་ཙམ་ཡང་དག་
པར་འགྱུར་བ་ཡིན་ཏེ། རྫ་དཔལ་སྤྲུལ་རིན་པོ་ཆེས། བདག་གཞན་མཉམ་
བརྗེའི་བྱང་ཆུབ་ཀྱི་སེམས་འདི་ནི། ཆོས་ཐེག་པ་ཆེན་པོའི་ལམ་དུ་ཞུགས་
པ་ཐམས་ཅད་ཀྱི་བ སྒོམ་བྱ་མཐར་ཐུག་གི་སྙིང་པོ་མ་ནོར་བ་ཡིན་ཏེ། འདི་
ལན་ཅི ག་རྒྱུ ད་ལ་སྐྱེ ས་པས་ཀྱང་བསྐལ་པ་མང་པོ འི ་སྡི ག་སྒྲི བ་འདག
བསོད་ནམས་དང་ཡེ་ཤེས་ཀྱི་རྫོགས་རྒྱ་ཆེན་པོ་རྫོགས། ངན་སོང་དང་ངན་
འགྲོ་ལོག་པར་ལྟུ ང་བའི་སྐྱེ་གནས་ལས་ཐར་བར་འགྱུར། ཞེས་གསུ ངས་པ་
དང༌། མཉམ་མེད་ཇོ་བོ་རྗེ་ལ་སོགས་པའི་བཀའ་གདམས་ཀྱི་བླ་མ་དམ་པ་
436



རྣམས་དང་། རྒྱལ་སྲས་བྱང་ཆུབ་སེམས་དཔའ་ཐམས་ཅད་ཀྱི་ཐུགས་དམ་
གྱི་མ ཐི ལ་ཁོ་ན་འཛིན་ས་ནི། བདག་གཞན་མཉམ་བརྗེའི་བྱང་ཆུབ་ཀྱི་
སེམས་དེ་ཁོ་ན་ཉིད་ཡིན་ཏེ། བློ་སྦྱོང་ཚིགས་བརྒྱད་མ་ལས། མདོར་ན་
དངོས་སམ་བརྒྱུད་པ་ཡིས། །ཕན་བདེ་མ་རྣམས་ཀུན་ལ་འབུལ། །མ་ཡི་
གནོད་དང་སྡུག་བསྔལ་ཀུན། །གསང་བས་བདག་ལ་ལེན་པར་ཤོག །ཅེས་
དང༌། ཡང་། ལམ་རིམ་བསྡུས་དོན་ལས། སེམས་བསྐྱེད་ཐེག་མཆོག་ལམ་
གྱི་གཞུང་ཤིང་སྟེ། །རླབས་ཆེན་སྤྱོད་པ་རྣམས་ཀྱི་གཞི་དང་རྟེན། །ཚོགས་
གཉིས་ཀུན་ལ་གསེར་བསྒྱུར་རྩི་ལྟ་བུ། །རབ་འབྱམས་དགེ་ཚོགས་སྡུད་པའི་
བསོ ད་ནམས་གཏེར། །དེ་ལྟར་ཤེས་ནས་རྒྱལ་སྲས་དཔའ་བོ་རྣམས། །རིན་
ཆེན་སེམས་མཆོག་ཐུགས་དམ་མཐིལ་ཏུ་འཛིན། །རྣལ་འབྱོར་ངས་ཀྱང་
ཉམས་ལེན་དེ་ལྟར་བྱས། །ཐར་འདོད་ཁྱོད་ཀྱང་དེ་ལྟར་འདེ གས་འཚལ་
ལོ། །ཞེས་གསུངས་པ་ལྟར་སྡུག་བསྔལ་བ་དམིགས་ཏེ་གཞན་གྱི་སྡུག་བསྔལ་
དང་དུ་ལེན་པར་གྱུར་བ་ནི། རྫོགས་པའི་བྱང་ཆུབ་ཏུ་ཐུགས་བསྐྱེད་པར་
བྱེ ད་པའི་ས་ཡི་གཞི་རྟེན་ལྟ་བུ་ཡིན། དཔེར་ན་སྔོན་བདག་ཅག་གི་སྟོན་
པ་བཀའ་དྲིན་ཅན་འདི་ཉིད་དམྱལ་བའི་ཤིང་རྟ་འདྲེན་པའི་ཚེ་གྲོགས་སྡུག་
བསྔལ་བ་ཀཱ་མ་རུས་པ་ལ་དམིགས་ཏེ། གཞན་གྱི་སྡུ ག་བསྔལ་དང་དུ་ལེན་
པར་མཛད་པ་ན་དང་པོ་བྱང་ཆུབ་མཆོག་ཏུ་ཐུགས་སྐྱེད། བར་དུ་བསྐལ་
ཆེན་གྲངས་མེད་གསུམ་དུ་ཚོགས་བསགས། མཐར་མངོན་པར་རྫོགས་པར་
སངས་རྒྱས་ཏེ། གླིང་གཞི་བྱེ་བ་ཕྲག་བརྒྱུར་མཛད་པ་བཅུ་གཉིས་བསྟན་ནས་
437



རླབས་ཆེན་གྱི་མཛད་རྗེས་ཆེ་ཤོས་སུ་གྱུར་བ་ནི། འཛམ་བུ་གླི ང་འདིར་ཐེག་
པ་ཆེན་པོའི་ཆོས་ཀྱི་འཁོར་ལོ་རིམ་པ་གསུམ་བསྐོར་བ་འདི་རྣམས་ཡིན་ཏེ།
མཛད་པ་ཀུན་ལས་གསུངས་ཀྱི་ནི། །མཛད་པ་མཆོག་ཡིན་དེ་ཡང་ཡིན།།
ཞེས་གསུངས་པ་ལྟར་སྟོན་པའི་ཆོས་ཀྱི་ཕུང་པོ་བརྒྱ་ཁྲི་བཞི་སྟོང་གི་སྙིང་
པོ་གཅིག་ཏུ་བསྡུས་པ་ནི་བྱམས་དང་སྙིང་རྗེ་ཁོ་ན་ཡིན་ཏེ། སྟོན་པའི་ཞལ་
ནས། ངན་སོང་གསུམ་གྱི་གནས་ཁང་དུ། སླེབས་ནས་འགྱོད་པས་ཅི་ཞིག་
ཕན། །བྱམས་དང་སྙིང་རྗེ་རྒྱུད་ལ་དགོས། །དེ་མེ ད་ངན་སོང་གསུམ་གྱི་
རྒྱུ། །ཞེ ས་འགྲོ་བ་སེམས་ཅན་སུ་ཞིག་གི་རྒྱུད་ལ་ཞེ་སྡང་མེད་པར་བྱམས་
པའི་བློ་དང་། འདོད་ཆགས་མེད་པར་སྙིང་རྗེའི་བློའམ་སེམས་བཟང་པོ་
འདི་ག ཉི ས་ཡོ ད་ཕྱི ན་ཆད་ལ། ངན་འགྲོ་ངན་སོ ང་གི་སྡུག་བསྔལ་ལ་
འཇིགས་མི་དགོས་པར་ཚེ་རབས་ནས་ཚེ་རབས་སུ་བདེ་ནས་བདེ་བར་འགྲོ་
བ་དང་། བྱམས་བརྩེའི་སེམས་བཟང་པོ་འདི་གཉིས་དང་བྲལ་བར་གྱུར་
བའི་ཚེ་ལུས་ཀྱི ས་སྐོར་བ་སྟོང་བརྒྱབ། ཕྱག་འབུམ་བཙལ། མཆོད་པ་སྣ་
ཚོགས་ཕུལ། ངག་ནས་སྔགས་འབུམ་ཕྲག་བགྲངས། ཡིད་ཀྱི ས་ལྷ་སོ གས་
བསྒོམ་སྒྲུབ་གང་བྱས་ཀྱང་ཕྱི་ནས་འཇིག་རྟེ ན་ཀུན་རྫོ བ་ཀྱི་མིག་ལམ་དུ་
ཆོས་བྱེད་པར་འབད་བརྩོན་ཤིན་ཏུ་ཆེ་བར་སྣང་ཡང་། དོན་དམ་དུ་ཆོས་
ཆོས་སུ་མི་འགྲོ་བར་ཕྱི་མ་ངན་སོང་གསུམ་དུ་འགྲོ་བའི་སྡུག་བསྔལ་མྱོང་
བར་འགྱུར་བའི་རྒྱུ་ལ་བ རྩོན་པར་གྱུར་བ་ཁོ་ན་ཡིན། དེས་ན་ནང་པ་སངས་
རྒྱས་པའི་ཆོས་ཞེས་བྱ་བའི་དོན་ནི། ནང་གི་སེམས་རྒྱུད་ཆགས་སྡང་གཉིས་
438



ཀྱི་རིགས་ངན་པ་གང་དག་ཡོད་པ་དེ་བྱམས་པ་དང་སྙིང་རྗེའི་སེམས་ཀྱི་ངོ༌
བོ ར་བཟོ་བཅོས་བྱེ ད་པའམ་འཆོས་པར་བསྒྱུར་བ་ལ་ཆོས་ཞེས་རང་གཞན་
ཐུན་མོ ང་ཀུན་ལ་རྟག་ཏུ་ཕན་པ་སྐྲུན་པར་བྱེ ད་པའི་རྒྱུ་མཚན་ངེས་ཅན་
ཞིག་ཡོད་པ་ལ་གོ་བ་ལེན་དགོས་པ་དང་། རྒྱལ་བའི་བཀའ་དང་མདོ་རྒྱུད་
དགོ ངས་འགྲེ ལ་དང་མཐུན་པའི་ཚད་མའི་བསྟན་བཅོས་ཐམས་ཅད་ཉོན་
མོངས་པའི་བློ་ངན་གྱི་ཤེ ས་རྒྱུ ད་མ་རུངས་པའམ། མ་ཐུལ་བ་ཐམས་ཅད་
ཞི་འདུལ་བྱམས་བརྩེའི་རང་བཞིན་ཅན་ཞིག་ཏུ་འདུལ་བའི་ཐབས་ཤེས་ཁོ་
ནར་དམིགས་ཏེ་གསུངས་པ་ཡིན་ཏེ། བཀའ་གདམས་བླ་མ་གོང་མའི་ཞལ་
ནས། བཀའ་དང་བསྟན་བཅོས་གསུངས་པ་ཐམས་ཅད་ཀྱང༌། །སེམས་
བསྐྱེ ད་འདུལ་བའི་ཐབས་སུ་གསུ ངས་པ་ཡིན། །ཞེ ས་གསུ ང ས་པ་དང་།
དཔེར་ན། རང་ཅག་བོད་གངས་ཅན་པ་རྣམས་ཀྱི་གཙུག་རྒྱན་གྲུབ་པའི་
སྐྱེས་མཆོག་ཆེན་པོ་རྣལ་འབྱོར་གྱི་དབང་ཕྱུག་རྗེ་བཙུན་མི་ལ་རས་པས། རི་
དགས་བཞི ན་དུ་གནས་ཡུལ་རི་ལ་བསྐྱལ། འཚོ་བ་ཙམ་པོ་བ་ཞིག་ལ་ ་
བསྟེ ན། གནས་ཁང་རང་བྱུང་བྲག་ཕུག་སྟོང་པ་ཞིག་ལ་བ རྟེན་ནས་ལུས་
སྐམ་པ་དང་། ཤ་རིད་པ། མདོག་སྔོ་བ་སོགས་མི་ཡི་རོ་དང༌། ཁྱི་ཉལ་བ་
གཉིས་སུ་མེད་པ་ཡིན་ཏེ། བན་ཆུང་གིས། མི་ལ་རས་པ་སྐད་པ་དེ། །མ་
མཐོ ང་གོང་ན་གྲགས་ཆེ་བ། །མཐོང་ནས་དྲུང་དུ་སླེ བས་ཙམ་ན། །མི་རྒན་
ཁྱི་ཉལ་བྱེད་པ་གཅིག །ཅེས་བྲག་ཕུག་སྟོང་པ་ཞིག་གི་ཕྱི་རོལ་དུ་ཁྱི་ཉི་མར་
ཉལ་བ་ལྟ་བུའི་མི་རྒན་ཞི ག་ཕྲེད་ཉལ་དུ་བྱེད་པ་གཅིག་འདུག་སྣང་ཡང་།
439



དོན་དམ་དུ་ཁོང་ནི་བྱམས་སྙིང་རྗེ་བྱང་ཆུབ་སེམས་ཀྱི་མངའ་བདག་སྟོང་
ཉིད་སྙིང་རྗེའི་སྙིང་པོ་ཅན་ཁོ་ན་ལ་ཉམས་སུ་ལེན་པར་མཛད་པའི་སངས་
རྒྱས་བསྟན་པའི་སྲོག་ཤིང་ལྟ་བུར་གྱུར་ཡོད་པ་ཡང་དེ་ལྟར་ཡིན། ཁོང་བྲག་
ཕུག་སྟོང་པའི་ནང་དུ་འཚོ་བ་ཙམ་པོ་བ་ཞིག་ལ་བ རྟེན་ནས་སྐུ་ཚེ་གང་པོ་
རི་ལ་བསྐྱལ་དགོས་པའི་རྒྱུ་མཚན་གཞན་ཅི་ཡང་མེད་པར་ངེས་པ་ནི། ཐེག་
པ་ཆེན་པོ འི ་ས ངས་རྒྱས་ཀྱི་ཆོས་ནི་ནང་སེམས་ཀྱི་སྟེ ང་གཙོ་བོ ར་བྱེ ད་
དགོས་པ་ལས། ཕྱི་དངོས་པོའི་དཔལ་འབྱོར་གྱི་ཐོག་ནས་སྒྲུབ་པར་བྱ་བ་
ནི་གཏན་ནས་མ་ཡིན་ཞིང་། དེས་ན་རྗེ་བཙུན་མི་ལ་ཞབས་ཀྱིས། ནོར་
ལོངས་སྤྱོད་བདག་ལ་འབུལ་བ་མེད། །ཕ་བླ་མའི་བཀའ་དྲིན་སྒྲུབ་པས་
མཇལ། །ཞེས་གསུངས་པ་ལྟར་བཀའ་དྲིན་གསུམ་ལྡན་གྱི་བླ་མ་རྡོ་རྗེ་འཆང་
སྒྲ་སྒྱུར་མར་པ་ལོ་ཙཱའི་ཅི་གསུངས་བཀའ་བཞིན་བསྒྲུབས་པའི་སྙིང་པོར་
བྱམས་སྙིང་རྗེ་ཁོ་ན་ཉམས་སུ་ལེན་པར་མཛད་དེ་ཚེ་གཅིག་ལུས་གཅིག་ལ་
སངས་རྒྱས་ནས་བོད་ཁམས་ཆོས་ལྡན་གྱི་ཞིང་དུ་མཆོད་པའི་ཡང་རྩེ་ཞིག་
ཏུ་གྱུར་ཡོད་པ་ཡིན། དེ་བཞིན་དུ་རྒྱ་གར་གྱི་དཔལ་ན་ལེན་ཌའི་པཎ་གྲུབ་
རྒྱལ་སྲས་ཆེན་པོ་ཞི་བ་ལྷ་ཡང་། ཕྱི་ཚུལ་དུ་རྟག་པར་བཟའ་བ་དང༌། ཉལ་
བ། འདུག་པ་བཅས་འདུ་ཤེས་གསུམ་པའི་སྤྱོད་ཚུལ་ཁོ་ནར་དུས་གདའ་བའི་
ཐ་མལ་བའི་གང་ཟག་ཞིག་ཏུ་སྣང་ཚུལ་བསྟན་པ་ལས། དོན་དམ་དུ་ཁོང་
ནི་བདག་གཞན་མཉམ་བརྗེའི་བྱང་ཆུབ་ཀྱི་སེམས་རིན་པོ་ཆེ་ཁོ་ན་ཉམས་
སུ་ལེ ན་པར་འཇུག་པའི་པཎ་ཆེན་གཙོ་བོ་ཞིག་ཡིན། བྱང་ཆུབ་སེམས་
440



དཔའི་སྤྱོད་པ་ལ་འཇུག་པ་བརྩམས་པའི་མཐར་བཅུ་པ་བསྔོ་བའི་ལེའུ་ལས།
འགྲོ་བའི་སྡུག་བསྔལ་གང་ཅི་འང་རུང་། །དེ་ཀུན་བདག་ལ་སྨིན་གྱུར་ཅིག།
བྱང་ཆུབ་སེམས་དཔའི་དགེ་འདུན་གྱིས། །འགྲོ་བའི་བདེ་ལ་སྤྱོད་པར་ཤོག།
ཅེས་འགྲོ་བ་གཞན་སེམས་ཅན་ཉམ་ཐག་པའི་སྡུག་བསྔལ་དང་དུ་ལེན་པར་
མཛད་པ་ཡིན་པས། དངོས་སུ་ང་ཚོས་གཞན་གྱི་སྡུག་བསྔལ་དང་དུ་ལེན་
པར་མ་རིག་ཀྱང་། དེ་ལྟ་བུའི་སེམས་བཟང་པོས་ཀུན་ནས་བླངས་ཏེ་འགྲོ་
བའི་སྡུག་བསྔལ་སེལ་བར་བྱེ ད་ནུས་པའི་རྒྱལ་སྲས་བྱང་ཆུབ་ཀྱི་སེ མས་
དཔའ་ཆེན་པོ་ཞིག་ཏུ་འགྱུར་ཐུབ་པའི་སྨོན་ལམ་ཡང་རྒྱུ ན་དུ་བཏབ་སྟེ།
བདག་ལ་དེ་དག་སྡིག་སྨིན་ཅིང༌། །བདག་དགེ་མ་ལུས་བདེ ར་སྨིན་ཤོག།
ཅེས་སྙམ་ནས་བདག་གཞན་བརྗེ་བའི་བློ་ལ་བསྒོམ་པ་ཡང་ཡང་བསྟེ ན་ཏེ་
འབད་པར་བྱའོ། །
དགུ་པ། བདག་པས་གཞན་གཅེས་པར་འཛིན་པ།
བདག་གཞན་མཉམ་བརྗེ་གཉིས་ཀྱི་མཇུག་ཏུ་དེ་ནས་བདག་པས་གཞན་
གཅེས་པར་སྒོམ་པའི་ཚུལ་ནི་འདི་ལྟ་སྟེ། བསྐལ་པ་དུ་མར་རབ་བསྒོམས་
མཛད་པ་ཡིས། །ཐུབ་དབང་རྣམས་ཀྱིས་འདི་ཉིད་ཕན་པར་གཟིགས། །ཞེས་
དཔེར་ན། སྔོན་བདག་ཅག་གི་སྟོན་པ་སངས་རྒྱས་ཤཱཀྱ་ཐུབ་པ་དེ་ཉིད་རྒྱ་
མཚོ་ཞིག་གི་ནང་དུ་རུས་སྦལ་ཆེན་པོ་གཅི ག་ཏུ་སྐྱེ་བ་ལེ ན་པའི་གནས་
-
441



སྐབས་སུ། རྒྱ་མཚོའི་ནང་དུ་འགྲུལ་བཞུད་བྱེད་པའི་ཚོང་དཔོན་ལྔ་བརྒྱ་
གྲུ ར་ཞུ གས་ཏེ་གང་མཚམས་ཕྱིན་པ་ན་གློ་བུར་དུ་གྲུ་ལ་སྐྱོན་ཆེན་པོ་ཤོར་
ཏེ་གྲུ་དེ་ཞིག་པར་གྱུར་པའི་ཚེ། རུས་སྦལ་ཆེན་པོ་དེས་གཞན་ཚོང་དཔོན་
ལྔ་བརྒྱ་དང་བཅས་པ་དག་རྒྱ་མཚོ་ཆེན་པོའི་ནང་དུ་འཆི་བར་ངེས་པའི་
འཇི གས་སྐྲག་གི་སྡུག་བསྔལ་ཆེན་པོ་མྱོང་བཞི ན་ཡོ ད་པ་དག་མཐོ ང་སྟེ།
ཕྱོགས་དེར་བསྐྱོད་ནས་ཚོང་པ་ཐམས་ཅད་རུས་སྦལ་གྱི་སྒལ་པར་ཁུར་ནས་
འགྲོ་བའི་ཚེ་སྲོག་བསྐྱབས་ཏེ་རྒྱ་མཚོའི་ཕ་རོལ་དུ་བདེ་བར་བསྐྱལ་བས་རང་
ཉིད་ཤིན་ཏུ་ངལ་དུབ་ཆེན་པོ་བྱུང་བས་མཚོའི་མཐའ་དེར་ངལ་གསོ་ཞིང་
གཉིད་དུ་ལོག་པ་དང་། སྐབས་དེར་རུས་སྦལ་དེའི་སྒལ་པར་སྦྲང་བུ་བརྒྱད་
ཁྲི་ཐམ་པ་བབས་ཏེ་ཁྲག་མང་པོ་འཇི བས་པར་གྱུར་བའི་ཚེ། གཉིད་བསད་
པར་གྱུར་ཏེ་དེ་མ་ཐག་ཏུ་ཆུའི་ནང་དུ་སོང་ན་སྦྲང་བུ་མང་པོ་འདི་དག་སྙིང་
རྗེ་བསམས་པ་དང་ལུས་འགུལ་བསྐྱོད་བྱས་ན་སྦྲང་བུ་རྣམས་འཆི་བ་འདུག་
སྙམ་པས་སྔར་ཡོད་རང་སར་བཞུགས། རང་རུས་སྦལ་གཅིག་དང་གཞན་
སེ མས་ཅན་སྦྲང་བུ་མང་པོ་འདི་དག་བྱས་ན་རང་ཉི ད་གལ་ཆུང་ཞི ང་།
གཞན་མཐའ་ཡས་པའི་སེམས་ཅན་འདི་དག་མཆོག་ཏུ་གཅེས་པར་འཛིན་
དགོས་པའི་ཐུགས་བསྐྱེད་བླ་ན་མེད་པ་འཁྲུངས་ཏེ་རང་ཉིད་ཀྱི་སྐུ་ལུས་སྦྱང་
བུ་བརྒྱད་ཁྲིའི་ཆེད་དུ་བློ ས་བ ཏང་མཛད་པར་གྱུར། མཐར་རྒྱལ་བ་ཤཱཀྱ་
ཐུབ་པ་རང་ཉི ད་མི་མཇེ ད་འཇིག་རྟེ ན་ཞི ང་དུ་མངོན་པར་རྫོགས་པར་
སངས་རྒྱས་པའི་དུས་སུ་སྦྲང་བུ་རྣམས་ལྷ་བརྒྱད་ཁྲིར་སྐྱེས་ནས་ཐམས་ཅད་
442



བྱང་ཆུབ་ལམ་གྱི་ཆོས་ཉན་པའི་བསྐལ་ལྡན་གྱི་གདུལ་བྱར་གྱུར་ནས་བདེན་
པ་མཐོང་བ་ཡིན། རྒྱུ་མཚན་དེའི་ཕྱིར་དུས་རྟག་ཏུ་རང་ཉིད་གཞན་སེམས་
ཅན་ཐམས་ཅད་ལས་བདེ་བ་དང་སྐྱིད་པ་སོ གས་འདོ ད་ཅི ང་མཆོག་ཏུ་
གཅེས་པར་འཛིན་པར་གྱུར་ན། དོན་དུ་རང་ཉིད་འཁོར་བ་དང་ངན་སོང་
གི་སྡུག་བསྔལ་ལས་ག ཏན་དུ་ཐར་བའི་དུས་མེད་པར་རྒུད་པ་ཐམས་ཅད་
ཀྱི་སྒོ་ཡིན་པ་དང་། དེ་ལས་གཞན་འགྲོ་བ་རི གས་དྲུག་གི་སེམས་ཅན་
ཐམས་ཅད་རང་གི་མར་མ་གྱུར་བ་གཅིག་ཀྱང་མེད་ལ། ཚེ་འདིའི་མ་བཞིན་
དུ་བྱམས་བརྩེའི་དྲིན་གྱིས་བསྐྱངས་པའང་གཅིག་མཚུངས་སུ་གྱུར་ཡོད་
ཅིང་། མ་རྒན་སེམས་ཅན་འདི་དག་ཐམས་ཅད་རྩ་བ་བདག་འཛིན་མ་རིག་
པ་དེས་ཀུན་ནས་བསླངས་པའི་ལས་དང་ཉོན་མོངས་པའི་གཞན་དབང་དུ་
སོ ང་ནས་ཁམས་གསུམ་འཁོར་བའི་སྡུག་བསྔལ་གྱི་རྒྱ་མཚོ་ཆེན་པོའི་ནང་
དུ་དུས་རྒྱུན་ཆད་མེད་པར་སྡུག་བསྔལ་ཆེན་པོ་གསུམ་གྱི་རབ་ཏུ་མནར་ཞིང་
མི་རྟག་པ་དང༌། སྡུག་བསྔལ་བའི་རང་བཞིན་ཁོ་ན་ཡིན་པ་ལ་དམི གས་ཏེ་
རང་ཉིད་མྱུར་བ་ཉིད་དུ་རྣམ་མཁྱེན་རྒྱལ་བའི་གོ་འཕང་བདེ་བླག་ཏུ་འཐོབ་
པར་འགྱུར་ནས་མཐའ་ཡས་པའི་སེམས་ཅན་དཔག་ཏུ་མེད་པ་འཁོར་བའི་
སྡུག་བསྔལ་ལས་བསྒྲལ་ཞིང༌། གཏན་གྱི་བདེ་བ་བླ་ན་མེད་པ་ཞིག་ལ་འགོད་
པར་བྱེད་ནུས་པའི་སྙིང་རྗེའི་སེམས་རྒྱ་ཆེན་པོར་བསྐྱེད་པར་བྱས་ཏེ་མ་གྱུར་
སེམས་ཅན་ཐམས་ཅད་ཀྱི་དྲིན་གསོ་ཞིང་། རང་ལས་མཆོག་ཏུ་གཅེས་པར་
འཛིན་དགོས་པ་ཡིན་ཏེ། རང་ཉིད་གཅེས་འཛིན་རྒུད་པ་ཀུན་གྱི་སྒོ། །གཞན་
443



རྣམས་གཅེས་འཛིན་ཡོན་ཏན་ཀུན་གྱི་གཞི། །དེའི་ཕྱིར་བདག་གཞན་བརྗེ་
བའི་རྣལ་སྦྱོར་ལ། །ཉམས་ལེན་སྙིང་པོ་ལོན་པར་བྱིན་གྱིས་རློབས། །ཞེས་
གསུངས་པ་ཁོ་ན་ཉིད་ཡིན་ཞིང་། གཞན་སེམས་ཅན་ནི་བགྲངས་ཀྱིས་མི་
ལང་ཞིང་ནམ་མཁའི་མཐའ་དང་མཉམ་པ་དང་། རང་ཉིད་ནི་ག་ཚོད་གལ་
ཆེར་འཛིན་ཡང་སེམས་ཅན་གཅིག་རང་ཡིན་ཅིང་དེས་ན་ལུས་ཅན་སེམས་
ཅན་རྣམས་མཆོག་ཏུ་གཅེས་པར་འཛིན་པའི་བློ་ཞིག་བྱུང་ན། དོན་དམ་
དུ་རང་གཞན་ཐམས་ཅད་བདེ་ནས་བདེ་བར་འགྲོ་བའི་ལམ་གྱི་ཡོན་ཏན་
ཀུན་གྱི་གཞི་རྟེན་རང་ཆགས་ཡོད། ཞིབ་ཅིང་ཕྲ་བའི་སྒོ་ནས་ལེགས་པར་
དཔྱོད་པའི་ཚེ། ཚེ་རབས་འཁོར་བ་ཐོག་པ་མེད་པ་ནས་བཟུང་དུས་ད་ལྟ་
བར་རང་ཉིད་ཕུངས་པར་བྱེད་མཁན་སུ་ཞིག་ཡིན་ནམ། ཞེས་དྲི་བ་ཞིག་
བསྐུལ་ན་རང་ཉིད་བདེ་བས་ཕུངས་ཤི ང་སྡུག་ལ་སྦྱར་མཁན་གྱི་བྱེད་གཏེ་
གཙོ་བོ་དེ་ཕྱི་རོལ་དུ་གཞན་སུ་གང་ཡང་མི་འདུག་ཅིང་། ནང་དུ་རང་ཉིད་
རྟག་ཏུ་གཅེས་པར་འཛིན་པའི་བློ་ངན་ཡ་མ་ཟུང་ཞིག་ཡོད་པ་དེ་རང་ཡིན།
གཞན་ཕྱི་རོལ་དུ་ཡོད་པའི་སེམས་ཅན་སུ་ཞིག་གིས་རང་ཉིད་སྡུག་ལ་མི་
སྦྱར་བར། ད་དུང་རང་ཉིད་འཚོ་ཞིང་གནས་པར་བྱེད་པའི་དུས་ཐམས་ཅད་
དུ་མ་རྒན་གཞན་སེ མས་ཅན་ཁོ་ན་ལ་བ རྟེ ན་ཏེ། གནས་དགོས་པ་ལས་
གཞན་སེམས་ཅན་སུ་ཞིག་ལ་མ་བ རྟེན་པར་རང་ཉིད་ཁེར་རྐྱང་དུ་རང་རྐྱ་
འཕེལ་བའི་དུས་ཤིག་གཏན་ནས་ཡོང་ཐབས་མེད་པ་ཡིན། དེར་བ རྟེན་དུས་
ཐོག་མ་མེད་པ་ཞིག་ནས་བཟུང་ད་ལྟ་དང་མ་འོངས་པའི་དུས་སོ གས་གང་
444



ལའང་གཞན་ཕ་རོལ་པོའི་སེམས་ཅན་ཐམས་ཅད་རང་ཉིད་ལ་ཤིན་ཏུ་དྲིན་
ཆེན་པོ་དང་རྩ་ཆེན་པོ། རང་ཉིད་འདི་ཕྱི་ཕྲལ་ཡུན་ཀུན་ཏུ་བདེ་བ་འཐོ བ་
པར་བྱེད་པ་དང༌། མ་ཟད་རྣམ་མཁྱེན་སངས་རྒྱས་ཀྱི་གོ་འཕང་སྒྲུབ་པར་
བྱེད་པ་ལའང་དགོས་མཁོ་ཡོད་པ་ཞིག་དང་མེད་དུ་མི་རུང་བ་ཞིག་ཡིན། ས་
ཞིང་བ རྟན་པའི་བྲག་རི་ལྟར་གཅེས་འཛིན་སྒོང་བར་འདྲིལ་བའི་སྐབས་སུ།
རང་ཉིད་འཁོར་བར་ལྟུང་མཁན་གཞན་སེམས་ཅན། རང་ཉིད་སྡུག་ལ་སྦྱར་
མཁན་གཞན་སེམས་ཅན། རང་ཉི ད་ལ་གནོད་པར་བྱེ ད་མ ཁ ན་གཞན་
སེམས་ཅན། རང་ཉིད་ལ་སྡང་བར་བྱེད་མཁན་གཞན་སེམས་ཅན། རང་
ཉིད་ལ་བསམ་སྦྱོར་ངན་པ་བྱེད་མཁན་གཞན་སེམས་ཅན། རང་ཉིད་ལ་
འཇིགས་སྐྲག་སྐུལ་མཁན་ལྷ་འདྲེ་གཞན་སེམས་ཅན། རང་ཉིད་ལ་དུག་རྩུབ་
གནོད་འཚེ་བྱེད་མཁན་གྱི་གདོན་གེགས་སོགས་གཞན་སེམས་ཅན་ཡིན་པ་
ལྟ་བུའི་རང་སེམས་གཅེས་འཛིན་གྱི་འཁྲུལ་པའི་སྣང་བ་དང་ཀུན་བརྟགས་
གཉིས་ཀྱི་གཞན་དབང་དུ་སོང་བ་ལས། ཕྱི་རོལ་དུ་རང་ལ་འཁོན་དུ་འཛིན་
པའི་དགྲ་བོ་ཞིག་དང༌། རང་ལ་གནོད་པར་བྱེད་པའི་གདོན་ཆེན་ཞི ག་
གདོད་ནས་གྲུབ་པར་མེད་ལ། ལྷག་པར་རང་ཉིད་སྡུག་བསྔལ་རྩ་བ་ནས་
མི་འདོད་ཀྱང་། མི་འདོད་བཞིན་དུ་སྡུག་བསྔལ་ཐོག་ཏུ་བབས་ནས་སྲིད་
པ་འཁོར་བའི་གནས་སུ་སྡུག་ལ་སྦྱར་མཁན་ཡང་རང་གཅེས་འཛིན་ཡིན།
དེ་ཡང་བླ་མཆོད་ལས། རང་ཉིད་གཅེས་པར་འཛིན་པའི་གཅོང་ནད་འདི།།
མི་འདོད་སྡུག་བསྔལ་སྐྱེད་པའི་རྒྱུ ར་མཐོང་ནས། །ལེ ན་ལན་བདས་ལ་
445



འཁོན་དུ་བཟུང་བྱས་ཏེ། །བདག་འཛིན་གདོན་ཆེན་འཇོམས་པར་བྱིན་གྱིས་
རློ བས། །ཞེས་གསུངས་པ་ལྟར། རང་ཉིད་ལ་ནད་བྱུང་ན་གཅོང་ཆེན་གྱི་
ནད་དེ་རང་གཅེས་འཛིན་ལ་འཛིན་དགོས། རང་ཉིད་ལ་སྡུག་བསྔལ་བྱུང་
ན། སྡུག་བསྔལ་སྤྲོད་མཁན་དེ་རང་གཅེས་འཛིན་དུ་བལྟ་དགོས། རང་ཉིད་
ལ་དགྲ་ཞིག་བྱུང་ན་དགྲ་བོ་རང་གཅེ ས་འཛིན་ལ་ཁ་གཏད་གཅོག་དགོས།
རང་ཉིད་ལ་གེགས་བར་བྱུང་ན་གདོན་གེགས་ཕྱི་རོལ་དུ་ཡོད་པར་མི་འཛིན་
པར་ནང་གི་གདོན་ཆེན་པོ་རང་གཅེས་འཛིན་དེ་ཞི་དྲག་གཉིས་ཀྱི་སྒོ་ནས་
མ ཐར་བ སྐད་དགོ ས་པའི་ ཐབ ས་ཤེ ས་ལ་འབད་པ་ཡང་ནས་ཡང་དུ་བྱ་
དགོ ས་ཏེ། བཀའ་གདམས་དགེ་ཤེས་གླང་ཐང་པས། བདག་ནི་སེམས་ཅན་
ཐམས་ཅད་ལ། །ཡིད་བཞིན་ནོར་བུ་ལས་ལྷག་པའི། །དོན་མཆོག་སྒྲུབ་པའི་
བ སམ་པ་ཡིས། །རྟག་ཏུ་གཅེས་པར་འཛིན་པར་ཤོག །ཅེ ས་དགོས་འདོད་
ཀྱི་ཡིད་བཞིན་ནོར་བུས་ནི་ཚེ་འདིའི་དབུལ་ཕོངས་ཀྱི་སྡུག་བསྔལ་སེལ་བར་
བྱེ ད་པ་ཙམ་ལས་གཞན་པའི་ཕན་གང་ཡང་མི་ཐོགས་ཤིང༌། མཐའ་ཡས་
པའི་ལུས་ཅན་སེམས་ཅན་ཐམས་ཅད་ཀྱི་ནི་རང་གཞན་གཉིས་ཀ་ག ཏན་གྱི་
ཕན་བདེ་བླ་ན་མེད་པ་ཞིག་བསྐྲུན་ནུས་ཤིང་། བྱང་ཆུབ་ཐར་པ་ཆེན་པོའི་
གོ་འཕང་ཡང་ཐོབ་པར་བྱེད་ནུས་པའི་རྒྱུ་མཚན་གྱིས་དུས་རྟག་ཏུ་རང་ལས་
གཞན་གཅེས་པར་འཛིན་པ་ཤོག་སྙམ་སྟེ་གང་ཐུབ་ཐུབ་ཀྱི ས་སྨོ ན་ལམ་
འདེབས་པ་དང་ཉམས་སུ་ལེན་པར་ཅི་ནས་ཀྱང་ངེས་པར་བྱེ ད་དགོས་པ་
ནི་ཐེག་པ་ཆེན་པོའི་ཆོས་ཀྱི་སྙིང་པོ་མཐར་ཐུག་པ་དེ་ཡིན། །
446



བཅུ་པ། སྦྱིན་པའི་ཉམས་ལེན་བཤད་པ།
II
ཇི་སྐད་དུ་རྗེ་བླ་མས། ལུས་དང་ལོངས་སྤྱོད་དུས་གསུམ་དགེ་ཚོགས་
བཅས། །སེམས་ཅན་རང་རང་འདོད་པའི་དངོ ས་སྒྱུར་ཏེ། །ཆགས་མེད་
གཏོང་སེམས་སྤེལ་བའི་མན་ངག་གི ས། །སྦྱིན་པའི་ཕར་ཕྱིན་རྫོགས་པར་
བྱིན་གྱིས་རློབས། །ཞེས་པ་སྟེ། སྦྱིན་པའི་ཕ་རོལ་ཏུ་ཕྱིན་པ་འདི་ལ་ཟང་
ཟིང་གི་སྦྱིན་པ་དང་། ཆོས་ཀྱི་སྦྱིན་པ། མི་འཇིགས་པ་སྐྱབས་ཀྱི་སྦྱིན་པ་
བཅས་རྣམ་པ་གསུམ་དུ་དབྱེ་ཞིང་། དེ་ཡང་དང་པོ་ཟང་ཟིང་ནོར་གྱི་སྦྱིན་
པ་ཆུང་ངུ་གཏོང་བ་ལ་བློ་གོམས་པར་བྱ་བ་ཡིན་ཏེ། གཞན་འགྲོ་བ་ཉམ་
ཐག་པ་ཤིན་ཏུ་དབུལ་ཞིང་ཕོངས་པ་དང༌། དབང་པོ་མ་ཚང་བའི་སྐྱོན་ཅན།
ནད་ཀྱི་མནར་བ་སོ གས་ལ་རང་ཉིད་ཀྱི་རྒྱུ་ནོར་ཆུང་ཚེགས་རིགས་དཔེར་
ན། དངུལ་སྒོར་སྐར་ཆ་གཉིས་གསུམ་ཅུང་ཟད་ཙམ་ཕངས་སེམས་མེད་པའི་
བློ་ཡིས་ཀུན་ནས་བསླངས་ཏེ་སྦྱིན་པར་བྱེད་དགོས། དེ་ལྟ་བུའི་དངུལ་དང་
ཟས་གོས་སོགས་སྦྱིན་པ་ཆུང་དུ་བཏང་བ་དེས། རང་ཉིད་ཀྱི་རྒྱུ་ནོར་ལོངས་
སྤྱོད་ལ་ཉམས་རྒུད་དང་གྱོང་གུན་ཆེན་པོ་ཕོག་པ་སོགས་གང་ཡང་མི་བྱེད་
པར། གཞན་དབུལ་ཕོངས་ལ་དེ་ལྟ་བུའི་ཟང་ཟིང་ཆུང་ཚེགས་ཀྱི་སྦྱིན་པ་
བཏང་བའི་དངུལ་གྱི་ཁ་གྲངས་མང་པོ་ཉིན་རེ་ཟླ་རེ ར་བསགས་པའི་ཆ་ཡིས་
མཐར་དབུལ་ཕོངས་ཀྱི་དཀའ་ངལ་སེལ་བར་ཕན་ཐོགས་ངེ ས་ཅན་ཞིག་
བསྐྲུན་ཐུབ་པའི་གཞན་ཕན་གྱི་དགེ་བའི་བྱ་བ་བཟང་པོ་ཞི ད་དུ་འགྱུར་བ་
447



ཡིན། དེ་ནི་སྦྱིན་པ་ག ཏོང་བ་ཙམ་གྱི་བློ་ཡི་འཇུག་སྒོ་ཐོག་མ་དེ་ཡིན་
ཞིང༌། དེ་ལྟར་རྒྱུན་དུ་བློ་ལ་གོམས་པ་ཡང་ཡང་བསྟེན་པའི་མཐར་གཏོང་
བ་ཆེན་པོ་ཞེས་རྒྱུན་དུ་རང་ཉིད་ལ་ཤིན་ཏུ་དགོས་གལ་ཆེ་བ་དང་། རིན་
ཐང་ཆེ་བ། ལྷག་པར་རྩིགས་ཆེ་བའི་རིགས་གསེ ར་དངུལ་རིན་ཆེན་སོགས་
དང༌། ཟས་གོས་གནས་མལ། གནས་ཁང༌། རྒྱུ་ནོར་ལོངས་སྤྱོད་མཐའ་
དག དེ་བཞིན་དུ་རང་ཉིད་ཀྱི་བུ་དང་བུ་མོ་སོགས་ཀྱང་གཞན་ལ་སྦྱིན་
པ་ག ཏོང་བར་བྱེད་ནུས་པའི་བློ་རྒྱ་བཟང་པོ་བསྐྱེད་དེ། དངོས་སུ་ཉམས་
སུ་ལེན་པར་བྱེད་ཐུབ་པ་དང་། དེ་ནས་ཤིན་ཏུ་གཏོང་བ་ཆེན་པོའི་སྦྱིན་
པ་ཞེས་བྱ་བ་རང་ཉིད་ཀྱི་ལུས་པོའི་ཡན་ལག་དང༌། ཁྲག་དང་མིག་དང་
ལུས་པོའི་སྙིང་དང་གློ་བ་སོགས་ལུས་སྲོག་ལོངས་སྤྱོད་དང་བཅས་པ་ཐམས་
ཅད་སེམས་ཅན་གཞན་དབུལ་ཞིང་ཕོངས་པའི་སྡུག་བསྔལ་དང་། འགྲོ་བའི་
རེ་འདོད་ཇི་བཞིན་དུ་སྐོང་བར་ནུས་པའི་སྦྱིན་པ་ཆེན་པོའི་ཉམས་སུ་ལེན་
པར་ཞུགས་པར་སྤྲོ་བ་ཡིན། དཔེ ར་ན། སྔོན་བདག་ཅག་གི་སྟོན་པ་བཅོམ་
ལྡན་འདས་རྒྱལ་པོའི་བུ་སྙིང་སྟོ བས་ཆེན་པོ ར་སྐྱེ་བ་བཞེས་པའི་ཚེ་ནགས་
ཀྱི་དཀྱི ལ་དུ་སྟག་མོ་ཕྲུ་གུ་བཙས་ནས་ཟས་མ་རག་པར་ལུས་ཤིང་ཤིན་ཏུ་
བཀྲེ ས་ནས་ལྟོགས་ཤི་འཐེབས་པར་ཉེ་བའི་སྡུག་བསྔལ་མི་བཟོད་པ་དག་
གཟིགས་ནས་རང་གི་ལུས་པོའི་རྨ་ཁ་འབྱེད་དེ། ཤིན་ཏུ་གཅེས་པའི་ལུས་
སྲོག་ཉིད་ཀྱང་བློ ས་བ ཏང་ནས་ཕ ང ས་པ་མེ ད་པའི་བློ་ཡིས་ཀུན་ནས་
བསླངས་ཏེ། གློ་སྙིང་མཆིན་མཆེར་སོགས་ལུས་པོའི་ཤ་ཁྲག་ཐམས་ཅད་སྟག་
448



མོ་དང་སྟག་མོའི་ཕྲུ་གུའི་ཆེད་དུ་སྦྱིན་པ་བཏང་བར་མཛད་པ་ཡིན། དེ་ནས་
ཆོས་ཀྱི་སྦྱིན་པ་ཞེ ས་བྱ་བ་ནི་ནང་དུ་རང་ཉི ད་ཀྱི་གཤི ས་རྒྱུ ད་གྱོང་པོ་མ་
ཐུལ་བ་དག་འདུལ་ཞིང༌། བྱམས་བརྩེའི་རང་བཞིན་ཅན་ཞིག་ཏུ་འགྱུར་
བའི་རྗེས་སུ་མཐའ་ཡས་པའི་འགྲོ་བ་མང་པོ་ཆགས་སྡང་དྲག་པོའི་གཞན་
དབང་དུ་མ་སོང་བའི་ཐབས་ཤེས་བཟང་པོ་བསྟེན་ཕྱིར། དམ་པའི་ཆོས་
ལུགས་བཟང་པོས་སྣ་གདུལ་བར་བྱས་ཏེ་རྫོགས་པའི་སངས་རྒྱས་བཅོམ་
ལྡན་འདས་ནས་ཉེ་བར་བརྒྱུད་པའི་བླ་མ་དམ་པའི་བྱིན་རླབས་ཀྱི་བདུད་
རྩིའི་ཆུ་རྒྱུན་བཟང་པོ་ཟམ་མ་ཆད་པར་ཉམས་སུ་ལེན་པར་མཛད་པ་མཐའ་
དག་གདུལ་བྱ་སྣོད་རུང་རྣམས་ལ་རྒྱབ་རྟེ ན་གྱི་ལུང་གནང་བ་དང༌། མདོ་
རྒྱུད་སོགས་གྲོལ་བྱེད་ཀྱི་ཁྲིད་འཆད་པར་བྱེད་པ་དང༌། རྗེས་འཛིན་སློབ་
པའི་གཤིས་རྒྱུ ད་མ་སྨིན་པ་དག་སྨིན་པར་བྱེད་པའི་སྨིན་བྱེད་ཀྱི་དབང་
བསྐུར་བ་སོགས་ནི་ཆོས་ཀྱི་སྦྱིན་པ་ཆེན་པོ་གཏོང་བ་ཡིན། མི་འཇིགས་པའི་
སྐྱབས་ཀྱི་སྦྱི ན་པ་ཞེ ས་བྱ་བ་ནི་ས་འོ ག་ཏུ་འབུ་སྲིན་ཕྲ་མོའི་རིགས་གཞན་
གྱིས་རྐང་པས་བརྫིས་ཏེ་འཆི་ལ་ཉེ་བའི་རིགས་དང་། ར་ལུག་དང་ཕག་པ་
བྱ་དེ་ཉ་སོ གས་སེམས་ཅན་མང་པོ་གཞན་གྱིས་གསོད་པར་ངེས་པའི་སྐབས་
སུ་རང་ཉིད་ཀྱི་རྒྱུ་ནོར་དངུལ་དངོས་སོགས་དང་བརྗེ་པོ་བརྒྱབ་སྟེ། དེ་དག་
འཆི་བའི་འཇི གས་པ་ལས་བསྐྱབ ས་པ ར་བྱས་ཏེ་རེ་ཞི ག་ཞི་བདེ་ལྷི ང་
འཇགས་ངང་འཇིག་རྟེ ན་འདིར་འཚོ་ཞིང་གནས་པར་བྱེ ད་པའི་གོ་སྐལ་
བཟང་པོ་བསྐྲུན་པར་མཛད་པ་ན། འགྲོ་བའི་ཚེ་སྲོག་བསྐྱབས་པའི་མི་
449



འཇི གས་པའི་སྦྱིན་པ་གཏོང་བའི་ཉམས་ལེ ན་ཡི ན་པར་མ་ཟད་སྐབས་
འདིར་གསོ་རིག་སྨན་པ་ཞིག་གི་ངོས་ནས་འགྲོ་བ་མིའི་ཚེ་སྲོག་བསྐྱབས་ཏེ་
ཤིན་ཏུ་བཟོད་པར་དཀའ་བའི་ནད་ཀྱི་ཟུག་རྔུ་ལས་གྲོལ་ཏེ་འཆི་བའི་སྡུག་
བསྔལ་ལས་བསྐྱབས་ནས་རེ་ཞི ག་མི་ན་བར་བདེ་བར་གནས་ཤིང༌། ཚེ་
བསྲིང་བར་བྱས་པའི་འགྲོ་བ་མིའི་སྲོག་སྐྱོབ་པ་ནི་མི་འཇིགས་པའི་སྦྱིན་
པའི་མཆོག་ཉིད་དུ་གྱུར་ལ་དེ་ཡི་བསོད་ནམས་ལས་འདི་ཕྱི་ཀུན་ཏུ་རང་
ཉིད་ཀྱི་ཚེ་རིང་དུ་འཕེལ་བར་འགྱུར་ལ། སྦྱིན་པ་ཆེན་པོའི་དོན་ཉམས་སུ་
ལེན་པར་མཛད་པའི་མཐུས། ཚེ་རབས་ཀུན་ཏུ་རྒྱུ་ནོར་ལོངས་སྤྱོད་མངའ་
ཐང་རྒྱས་པ་དང་། བདེ་བར་གནས་པ། ཚེ་རིང་བ་བཅས་ཀྱི་འབྲས་བུ་
བཟང་པོ་ཉིད་དུ་སྨིན་པར་གྱུར་ཏེ། སྦྱིན་པས་ལོངས་སྤྱོད་ཁྲིམས་ཀྱིས་བདེ།།
ཞེས་གསུངས་པ་མ་ཟད། སྟོན་པས་ཀྱང༌། སྐྱེ་བོ་འདི་ཀུན་བདེ་བ་མངོན་
འདོད་ཅིང་། །མི་རྣམས་བདེ་བ་ལོངས་སྤྱོད་མེད་མིན་ལ། །ལོངས་སྤྱོད་
རྣམས་ནི་སྦྱིན་ལས་འབྱུང་མཁྱེ ན་ནས། །ཐུབ་པས་དང་པོ ར་སྦྱིན་པའི་
གཏམ་མཛད་དོ། །ཞེས་རྒྱུ་ནོར་ལོངས་སྤྱོད་ཐམས་ཅད་འབྱུང་བའི་རྒྱུའི་
རྩ་བ་ནི། གཙོ་བོ་ཚེ་རབས་སྔ་མ་དག་ཏུ་སྦྱིན་པ་རྒྱ་ཆེ་ཆུང་ཇི་ཙམ་བཏང་
བའི་མ ཐུ་ཁོ་ན་ལས། ཚེ་འདིར་ནོར་ལོངས་སྤྱོད་ལྡན་མི་ལྡན་གྱི་འབྲས་བུ་
སྨིན་པ་ཡིན་ཞིང་། དེས་ན་རང་ཉིད་ཀྱི་རེ་འདོད་ཕྱིར་དུ་མ་ཡིན་པར་ཕན་
པའི་བསམ་པ་བཟང་པོ ས་ཀུ ན་ནས་བསླངས་ཏེ། ཟས་ཁམ་གཅིག་ཙམ་
བསྩལ་བའི་སྦྱིན་པ་བཏང་བ་ཚུན་ཆད་ཆུད་མི་ཟ་བར་ཕྱིས་སུ་རང་ལ་དེའི་
450



འབྲས་བུ་བཟང་པོ་ཞིག་ངེས་པར་སྨིན་པར་འགྱུར་བ་ཡིན་ཏེ། སྦྱི ན་ལས་
འབྱོར་ལྡན་གནས་ཡིན་དབུལ་པོ་མིན། །སེ ར་སྣས་དབུལ་པོའི་གནས་ཡིན་
འབྱོར་ལྡན་མིན། །ཞེས་གསུངས་པ་ལྟར། མདོར་ན་བསམ་བློ་ཞིབ་ཏུ་བཏང་
ན་སྦྱིན་པ་ཇི་ཙམ་བཏང་ཡང་། རང་ཉིད་དབུལ་པོ་གཏན་ནས་མི་ཆགས་
པར་རྒྱུར་ནོར་ལོངས་སྤྱོད་འཕེལ་བར་བྱེད་པ་ཡིན་ལ། སེ ར་སྣ་ཆེན་པོས་
ཇི་ཙམ་རྒྱུ་ནོར་འབད་པ་ཆེན་པོས་བསགས་ཏེ། ཡར་བླ་མ་དཀོན་མཆོག་
རིན་ཆེན་གྱི་ཚོགས་ལ་མཆོད་པ་འབུལ་མ་ནུས་པ། མར་འགྲོ་བ་ཉམ་ཐག་
པའི་དབུལ་ཕོངས་ལ་སྦྱིན་པ་གཏོང་མ་ཕོད་པ། བར་རང་ཉིད་ཀྱི་ཕྱིར་དུ་
བེ ད་སྤྱོད་གཏོང་མ་ཕོད་པའི་སེ ར་སྣ་ཆེན་པོ་བྱས་པར་གྱུར་ན། མཐར་ཡི་
དྭགས་ཀྱི་སྐྱེ་བ་ལེན་པར་གྱུར་ལ། གལ་ཏེ་མི་རུ་སྐྱེས་ཀྱང་དེ་ནི་རྟག་ཏུ་
དབུལ་ཕོངས་ཀྱི་སྐྱེ་བ་ཁོ་ན་ལེན་པར་འགྱུར་བ་ཡིན་ཏེ། སངས་རྒྱས་ཀྱི་མདོ་
སྡུད་པ་ལས་ཀྱང་། སེར་སྣ་ཅན་ནི་ཡི་དྭགས་གནས་སུ་སྐྱེ། །ཇི་ལྟར་མི ར་
སྐྱེས་ན་ཡང་དབུལ་པོར་སྐྱེ། །ཞེས་དངོས་སུ་གསུངས་ཡོད་པ་ཡིན་པས།
ཉིན་རེའི་མི་ཚེའི་ནང་དུ་རང་གི་ལུས་དང་ལོངས་སྤྱོད། དེ་བཞིན་དུ་ལྷག་
པར་རང་གིས་ཕྱག་བཙལ་བ་དང་། མཆོད་པ་ཕུལ་བ། སྦྱིན་པ་བཏང་བ།
ཁ་བ ཏོན་དགེ་སྦྱོར་སོ གས་གང་བྱས་པ་ཐམས་ཅད་ཀྱི་དགེ་བའི་རྩ་བ་གང་
ཡོད་པ་དག་རང་ཉིད་ཁོ་ན་བདེ་སྐྱིད་ཕུན་སུམ་ཚོགས་པའི་ཆེད་དུ་མི་བསྔོ་
བར། དགེ་བའི་རྩ་བ་ཐམས་ཅད་ངན་འགྲོ་ངན་སོང་ན་གནས་པའི་སེམས་
ཅན་སྡུག་བསྔལ་བ་ཐམས་ཅད་གཅིག་ཀྱང་མ་ལུས་པར་མདོར་ན། ཁམས་
451



གསུམ་འཁོར་བའི་སེམས་ཅན་ཐམས་ཅད་ལ་དམིགས་ཏེ། ཅི་ནས་ཀྱང་དེ་
ཐམས་ཅད་གནས་སྐབས་མངོན་མཐོ་ལྷ་མིའི་རྟེན་བཟང་དང་། མཐར་ཐུག་
རྫོགས་པའི་སངས་རྒྱས་ཀྱི་གོ་འཕང་ཐོབ་ནས་གཏན་གྱི་བྱང་ཆུབ་ཆེན་པོའི་
ཟག་མེད་ཀྱི་བདེ་བ་དམ་པ་ཉིད་འཐོ བ་པར་ཤོག་སྙམ་སྟེ། བདག་གི་ལུས་
དང་དེ་བཞིན་ལོངས་སྤྱོད་དང༌། །དུས་གསུམ་དགེ་ཚོགས་ཕུང་པོ་ཅི་མཆིས་
པ། །མ་གྱུར་སེམས་ཅན་ཀུན་གྱི་དོན་གྱི་ཕྱིར། །དེ་ནས་ཕངས་པ་མེད་པར་
བཏང་བར་བྱ། །ཞེས་བསམས་ཏེ་སྦྱིན་པའི་གཏོང་སེམས་རྒྱ་ཆེན་པོ་བསྐྱེད་
པར་བྱ་དགོས། དེ་ལྟར་བྱས་པར་གྱུར་ན་ཚེ་རབས་ཕྱི་མ་རྣམས་སུ་དེ་ཉིད་
ཁོ་ན་ཉིད་རང་ཉིད་ལ་ཕན་པར་གྱུར་བ་ཡིན་ཏེ། འཕགས་པ་ཀླུ་སྒྲུབ་ཀྱིས།
ལོངས་སྤྱོད་གཡོ་བ་སྙིང་པོ་མེད་མཁྱེན་ནས། །དགེ་སློང་བྲམ་ཟེ་བཀྲེས་དང་
བཤེ ས་རྣམས་ལ། །སྦྱིན་པ་ཚུལ་བཞིན་བསྩལ་གྱིས་ཕ་རོལ་ཏུ། །སྦྱིན་
ལས་གཞན་པའི་གཉེན་མཆོག་མ་མཆིས་སོ། །ཞེས་གསུངས་པ་ལྟར་ཟང་ ་
ཟི ང་གི་ནོར་ལ་སྙིང་པོ་ལེ ན་ཤེ ས་པ་ལ་འབད་པར་བྱའོ། །
བཅུ ག་པ། ཚུལ་ཁྲིམས་ཀྱི་ཉམས་ལེན་བཤད་པ།
ཡང་དེ་ཉི ད་དུ། སོ་ཐར་བྱང་སེམས་གསང་སྔགས་སྡོམ་པ་ཡི། །བཅས་
མཚམས་སྲོག་གི་ཕྱིར་ཡང་མི་གཏོང་ཞིང་། །དགེ་ཆོས་སྡུད་དང་སེམས་ཅན་
དོ ན་སྒྲུབ་པའི། །ཚུལ་ཁྲིམས་ཕར་ཕྱིན་ཚོ གས་པ ར་བྱི ན་གྱིས་རློ བ ས།།
452



ཞེས་པ་སྟེ། ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་འདི་ལ། ཉེས་སྤྱོད་སྡོམ་པའི་
ཚུལ་ཁྲིམས། དགེ་བ་ཆོས་སྡུད་ཀྱི་ཚུལ་ ཁྲིམས། སེམས་ཅན་དོན་བྱེད་ཀྱི་
ཚུལ་ཁྲིམས་བཅས་གསུམ་ཡོད་ཅིང་། དེ་ཡང་ཚུལ་ཁྲིམས་ཞེས་བྱ་བ་ནི།
ཡོན་ཏན་ཀུན་གྱི་གཞི་རྟེན་ས་གཞི་ཆེན་པོ་ལྟ་བུར་འགྱུར་ཞིང་རྣམ་དཀར་
ལེགས་ཚོགས་ཀྱི་ཡོན་ཏན་གྱི་ཕུང་པོའི་རྒྱུ་ཅི་དང་ཅི་ཡོད་པ་ཐམས་ཅད་ཀྱི་
འབྲས་བུ་བཟང་པོ་དེ་འདྲ་བ་ཐམས་ཅད་གོང་ནས་གོང་དུ་འཕེལ་བར་བྱེད་
པའི་རྒྱུ་ཡི་གཞི་རྟེན་གཙོ་བོ་ནི་ཚུལ་ཁྲིམས་ཁོ་ན་ཡིན་པས་ན། ཁྲིམས་ནི་
རྒྱུ་དང་མི་རྒྱུའི་ས་གཤིན་ཏེ། །ཡོན་ཏན་ཀུ ན་གྱི་གཞི་རྟེ ན་ལེ གས་པར་
གསུངས། །ཞེས་གསུངས་པ་ལྟར་སྡིག་པའི་རྒྱུ་མི་དགེ་བཅུ་སྤང་ཞིང་དགེ་
བའི་ལས་ལམ་བཟང་པོ་བཅུ་སྒྲུབ་པར་བྱེད་པ་དང༌། སོར་ཐར་གྱི་ཁྲིམས་
ཉིས་བརྒྱ་ལྔ་བཅུ་རྩ་གསུམ་དང་། བྱང་ཆུབ་སེམས་དཔའི་རྩ་ལྟུང་བཅུ་བཞི་
དང༌། གསང་སྔགས་རྡོ་རྗེ་ཐེག་པའི་རྩ་ལྟུ ང་བཅོ་བརྒྱད་སོགས་ལུས་ངག་
ཡིད་གསུམ་གྱི་སྒོ་ནས་བསྲུང་བར་བྱེ ད་པ་ནི་ཉེ ས་སྤྱོད་སྡོམ་པའི་ཚུལ་
ཁྲིམས་ཡིན། དགེ་བ་ཆོས་སྡུད་ཀྱི་ཚུལ་ཁྲིམས་ནི། དཔེར་ན། ཁ་ཤིན་ཏུ་
སྐོམས་པའི་སེམས་ཅན་གཅིག་ལ་ཆུ་ཧུབ་གང་ཙམ་སྦྱིན་པ་དང༌། དེ་བཞིན་
དུ་རང་ཉིད་ཀྱི་ལུས་པོའི་སྟེང་དུ་དབྱར་ཁ་དུག་སྦྲང་ཆུང་ངུ་ཞིག་བབས་
ཏེ། ཁྲག་འཇིབས་པར་གྱུར་ཀྱང་ཤིན་ཏུ་ཉམ་ཆུང་བའི་དུག་སྦྲང་དེ་བསད་
པར་དཀའ་ཚེགས་ཅི་ཡང་མེད་པར་ལག་པའི་མཛུབ་མོ་གཉིས་ཀྱི་བར་ཅུང་
ཟད་བཙིར་ཐེངས་ཤིག་ཡིན་ཀྱང་། འགྲོ་བ་དེ འི་ཚེ་སྲོག་ལ་བར་གཅོད་རྩ་
453



བ་ནས་མ་བྱས་པར་ཕྱི་རོལ་དུ་འཚོ་ཞིང་གནས་པར་བྱ་ཆེད་ཕྱིར་འབུད་པ་
སོགས་བྱས་ན། དེའི་དགེ་བའི་རྩ་བ་ནི་ཆུང་ཆུང་ལྟ་བུ་ཞིག་ཏུ་སྣང་ཡང་
དོན་དམ་དུ་འགྲོ་བའི་སྐོམ་པ་སེལ་བ་དང་། འགྲོ་བའི་སྲོག་མ་བཅད་པའི་ ་
ཚུལ་ཁྲིམས་བསྲུང་ཞིང་། དེའི་བསོད་ནམས་ཀྱི་ཕུང་པོ་ནི་ཉིན་རེ་བཞིན་
དུ་གཅིག་ནས་གཉིས། གཉིས་ནས་བཞི་སོགས་གོང་ནས་གོང་དུ་འཕེལ་
ཞིང་། སྐོམ་པ་སེལ་བའི་བསོད་ནམས་དང་འཚེ་བ་མ་བྱས་པའི་དགེ་བའི་
རྩ་བ་བརྗོད་ཀྱིས་མི་ལང་བ་གོང་ནས་གོང་དུ་འཕེལ་མཐར། དགེ་ཚོགས་
རླབས་པོ་ཆེ་རྫོགས་པར་འགྱུར་བ་ཡིན། ཡང་དེ་ལས་ལྡོག་སྟེ་ཉམ་ཆུང་གི་
དུག་སྦྲང་གཅིག་བསད་པར་གྱུར་ན་ནི། དེའི་སྡིག་པ་ནི་ཕྱི་རུ་མི་མངོན་པའི་
ཆུང་ཆུང་ཞིག་ཏུ་སྣང་ཡང་། གོང་དུ་བརྗོད་པ་བཞིན་ཉེ ན་རེ་བཞིན་དུ་
གཅི ག་ནས་གཉིས། གཉིས་ནས་བཞི་སོགས་སུ་ཉིན་རེ་བཞིན་འཕེལ་ཏེ།
མཐར་དུག་སྦྲང་གྲངས་མེད་པ་བསད་པའི་ཚད་དང་མཉམ་པའི་ཞེས་པའི་
རྒྱུར་འགྱུར་ཏེ་མཐའ་མ་སྡིག་པའི་ཕུང་པོ་རི་རབ་ཙམ་གསོ ག་པར་འགྱུར་
བ་ཡིན། རྒྱུ་མཚན་ཅིའི་ཕྱིར་ཞེ་ན། དཔེར་ན། ས་གཞི་ཆེན་པོ་འདིའི་སྟེང་
དུ་ལྗོན་ཤིང་གི་རྒྱུ་ཆུང་ངུ་ནས་འབྲུ་ཙམ་ཞིག་འཐོར་ན། རྒྱུ་སྔོན་དུ་སོང་
བ་དེའི་རྗེས་སུ་མཐུན་པའི་འབྲས་བུ་ཡང་། ཕྱིས་སུ་མི་ཟད་པ་སྦྱིན་པར་
འགྱུར་བའི་དཔེ་དང་། དེ་བཞིན་དུ་ཡང་མེ་སྟག་ཆུང་ངུ་ནས་འབྲུ་ཙམ་ཞིག་
གི ས་ནགས་ཚལ་གྱི་ནང་དུ་འཐོར་ན། རྒྱུ་ཚ་ཞིང་བསྲེག་པ་དེའི་ཆོས་དང་
མ ཐུན་པའི་འབྲས་བུ ར་ནགས་ཚལ་ཆེ ན་པོ་དག་ཀྱང་། མཐར་ར བ་ཏུ་
454



བསྲེག་པར་བྱེད་པའི་དཔེ་དང་ཀུན་ནས་མཚུངས་པར་གྱུར་བ་ཡིན། དེ་
ནི་ཕྱི་ནང་གི་ཆོས་ཐམས་ཅད་ཕན་ཚུན་གཅིག་ལ་གཅིག་བརྟེན་ཅིང་འབྲེལ་
བ་འབྱུང་བའི་གཤིས་ལུགས་ཀྱི་རྒྱུ་འབྲས་སམ། ལས་འབྲས་ཉིད་ཆུད་མི་
ཟ་བར་ཤིན་ཏུ་དབང་བཙན་པའི་རང་བཞིན་ཅན་ཞིག་ཡིན། དེ་ཡང་ཀུན་
བཟང་བླ་མའི་ཞལ་ལུང་ལས། ཇི་སྐད་དུ། དགེ་བ་ཕྲ་མོ་ཙམ་ལ་ཡང་། །མི་
ཕན་སྙམ་དུ་བརྙས་མི་བྱ། །ཆུ་ཡི་ཐིགས་པ་བསགས་པ་ཡིས། །སྣོད་ཆེན་
རིམ་གྱིས་གང་བར་འགྱུར། །ཞེས་དང་། སྡིག་པ་ཆུང་ངུ་ཙམ་ན་ཡང་། །མི་
གནོད་སྙམ་དུ་བརྙས་མི་བྱ། །མེ་སྟག་ཕྲ་མོ་གཅིག་གིས་ཀྱང་། །རྩ་ཕུང་
རི་ཙམ་བསྲེག་བར་བྱེད། །ཅེས་གསུངས་པ་དང་། རང་ཉིད་ཀྱི་གཤིས་རྒྱུད་
ཞི་ཞིང་འདུལ་ཏེ་བྱམས་བརྩེའི་རང་བཞིན་ཅན་ཞིག་ཏུ་འགྱུར་ཕྱིར། རྟག་
པར་བླ་མ་དཀོན་མཆོག་གསུམ་ལ་ཡང་ཡང་གསོལ་བ་འདེབས་དགོས། རྒྱུན་
དུ་སྡིག་པ་ཆུང་ཆུང་ཡིན་ཀྱང་སྤང་གང་ཐུབ་བྱེད། དགེ་བ་ཆུང་ཆུང་ཡིན་
ཡང་སྣང་མེད་དུ་མ་བཞག་པར་བསྒྲུབ་གང་ཐུབ་བྱ། དཀོན་མཆོག་དང༌
ལས་འབྲས་ལ་རྩ་བ་ནས་བསླུ་བ་མེ ད་ཅིང་སངས་རྒྱས་ཀྱི་ཆོས་ཀྱི་གནས་
ཤི ག་ཡིན། དོན་དམ་དུ་དེ་ནི་ནང་པ་སངས་རྒྱས་པའི་ཆོས་ཀྱི་སྙིང་པོ་
མཐར་ཐུག་དེ་རང་ཡིན་ཏེ། སྡིག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་
ཚོགས་པར་བྱ། །རང་གི་སེ མས་ནི་ཡོངས་སུ་འདུལ། །དེ་ནི་སངས་རྒྱས་
བསྟན་པ་ཡིན། །ཞེས་གསུངས་པ་ལྟར་དུས་དང་རྣམ་པ་ཀུན་ཏུ་རང་རྒྱུད་
དགེ་བའི་བྱ་བ་གང་དག་ལ་གོམས་འདྲིས་བསྟེན་ཅིང་གཞན་ཕན་གྱི་བསམ་
455



པ་རྒྱ་ཆེར་བསྐྱེད་པར་བྱེད་དགོས། དེ་ནས་སེམས་ཅན་དོན་བྱེ ད་ཀྱི་ཚུལ་
ཁྲིམས་ནི། ལུས་དང་ལོངས་སྤྱོད་དུས་གསུམ་གྱི་དགེ་བའི་རྩ་བ་ཐམས་
ཅད་མཐའ་ཡས་པའི་མ་རྒན་སེམས་ཅན་ཐམས་ཅད་ཀྱི་དོན་དུ་གཏོང་ཞིང་
རང་ཉིད་བདེ་བར་འདོད་པའི་བློ་ངན་རྩ་བ་ནས་སྤངས་ཏེ། གཞན་སེམས་
ཅན་ཐམས་ཅད་བདེ་བར་འདོད་པའི་བློ་བཟང་པོ་རབ་ཏུ་འཕེལ་བའི་སྒོ་
ནས་མཁོ་བ་སྦྱིན་པ་དང་། སྙན་པར་སྨྲ་བ། འཇིག་རྟེན་གྱི་དོན་དང་མཐུན་
པ། གདུལ་བྱ་སེམས་ཅན་ཐམས་ཅད་ཀྱི་དོན་ཁོ་ན་སྤྱོད་ཅིང་ཉམས་སུ་ལེན་
པ་མཛད་པ་ཡིན། གོང་དུ་བསྟན་པ་བཞིན་འཇིག་རྟེན་ན་གང་སུ་དག་བདེ་
བ་དང་ལྡན་པར་གྱུར་པ་མཐའ་དག་ནི་ཚུལ་ཁྲིམས་བསྲུང་བ་ལས་བྱུང་སྟེ།
སྦྱིན་པས་ལོངས་སྤྱོད་ཁྲིམས་ཀྱི་བདེ། །ཞེས་ཚུལ་ཁྲིམས་བསྲུང་བ་ལས་བདེ་
བ་མཐའ་དག་ལྡན་ཞིང་། མི་མ་མིན་ལ་སོགས་པའི་གནོད་པའི་རིགས་ཀྱིས་
ཀྱང་མི་ཚུགས་པར་གཞན་གང་ལའང་འཇིགས་པ་མེད་པའི་སྙིང་སྟོབས་ཀྱི་
དཔའ་གདེང་འཐོབ་པར་འགྱུར་བ་བཅས་ནི་ཚུལ་ཁྲིམས་ཀྱི་ཡོན་ཏན་ཡིན།།
བཅུ ས་པ། བཟོད་པའི་ཉམས་ལེན་བཤད་པ།
ཇི་སྐད་དུ། ཁམས་གསུམ་སྐྱེ་དགུ་མ་ལུ ས་ཁྲོས་གྱུར་ཏེ། །གཤེ་ཞིང་
མཚང་འབྲུ་བསྡིགས་ཤིང་སྲོག་གཅོད་ཀྱང་། །མི་འཁྲུགས་གནོད་ལན་ཕན་
པ་སྒྲུབ་བྱེད་པའི། །བཟོད་པའི་ཕར་ཕྱིན་རྫོགས་པར་བྱིན་གྱིས་རློ བས།།
456



ཞེས་པ་སྟེ། བཟོད་པའི་ཕ་རོལ་ཏུ་ཕྱིན་པ་འདི་ལ་གསུམ་སྟེ། གཞན་གྱིས་
ལོག་སྒྲུབ་ལ་བཟོ ད་པ་དང་། །ཆོས་ཀྱི་ཕྱིར་དཀའ་ཐུབ་སྤྱད་ནུས་པའི་
བཟོད་པ། གནད་ལུགས་གཟབ་མོའི་དོན་ལ་སྐྲག་པར་མི་འགྱུར་པའི་བཟོད་
པ་དང་བཅས་གསུམ་ཡོད། དེ་ཡང་དང་པོ། གཞན་གྱི་ལོག་སྒྲུབ་བཟོད་
པ་ནི། གཞན་ཕ་རོལ་པོའི་གང་ཟག་སུ་ཞིག་གིས་རང་ལ་ཟུར་ཟ་དང་། འཕྱ་
སྨོད། མཐོང་ཆུང་། བརྙས་བཅོས། ཚིག་ངན། གཤེ་བ། མཚང་བརྟོལ་པ།
སྐྱོན་བརྗོད་པ། སྡིག་ར་སྐུལ་བ། བརྡུང་བརྡེག་དང༌། མནར་གཅོད་གཏོང་
བ་སོགས་དངོས་ཤུགས་གང་དུ་བྱས་ཀྱང༌། དེའི་ལན་དུ་སེམས་ཀྱི་ག ཏིང་
ནས་རང་རྒྱུད་ལ་ཞེ་སྡང་ཆེན་པོ་སྐྱེད་པར་བྱེད་པ་དང༌། ཁོང་ཁྲོའི་མེ་ལྕེ་
དྲག་པོ་རབ་ཏུ་འབར་བར་བྱེད་པ་དང༌། དེས་ཀུན་ནས་བསླངས་ཏེ་གཞན་
ལ་གནོད་འཚེའི་བྱ་ངན་བརྩམ་པར་འགྱུར་ན། ནང་པ་སངས་རྒྱས་པའི་ཆོས་
ཀྱི་སྙིང་དོན་དང་རྒྱབ་འགལ་དུ་སོ ང་བ་ཡིན་ཏེ། རྫ་དཔལ་སྤྲུལ་རིན་པོ་
ཆེས། གཞན་ཕ་རོལ་པོའི་ཚིག་གཅིག་གི་ང་ལ་བརྙས་བྱུང་། ང་ལ་སྨད་
བྱུང་ཟེར་ནས་རྒྱུད་ཁྲོ་ལོང་ངེ་ཡོད་པ་དེ་ཆོས་དང་རང་རྒྱུད་སོ་སོར་སོང་
ནས་ཆོ ས་ཀྱི་སེ མས་ལ་ཅུང་ཟད་ཀྱང་མ་ཕན་པའི་རྟགས་ཡི ན། ཞེས་
གསུ ངས་པར་མ་ཟད། གཞན་སེམས་ཅན་ལ་ཞེ་སྡང་དང་ཁྲོ་བ་ཆེན་པོ་
སྐྱེད་པར་བྱེ ད་པ་ནི། རང་ཉིད་རྟག་ཏུ་བདེ་སྐྱིད་ཕུན་སུམ་ཚོགས་པར་
འདོད་པའི་རང་གཅེས་འཛིན་གྱི་བློ་ངན་དེ་བྲག་རི་ལྟར་བ རྟན་པོར་གནས་
ཤིང༌། ལེགས་ཚོགས་ཐམས་ཅད་དང་ཡོན་ཏན་ཐམས་ཅད་ཀྱི་གཞི་རྟེན་དུ་
o༡
457



གྱུར་བའི་གཞན་གཅེས་འཛིན་གྱི་ས་གཞི་ཆེན་པོའི་སེམས་བསྐྱེད་ཡངས་པོ་
རྒྱ་སྐྱེ ད་གཏོང་མ་ཐུབ་པའི་སྐྱོན་ཁོ་ན་ཡིན་པས། དེ ས་རང་ཉིད་ཀྱི ས་
བསགས་ཟིན་པའི་བསྐལ་པ་མང་པོའི་དགེ་བའི་རྩ་བ་ཐམས་ཅད་ཀྱང་དུས་
གཅིག་ཏུ་འཇོམས་པར་བྱེད་པ་ཡིན་ཏེ། སྤྱོད་འཇུག་ལས། སྐལ་པ་སྟོང་
དུ་བསགས་པ་ཡི། །སྦྱིན་དང་བདེ་གཤེགས་མཆོད་ལ་སོགས། །ལེགས་བྱས་
གང་ཡིན་དེ་ཀུན་ཀྱང་། །ཁོང་ཁྲོ་གཅིག་གི ས་འཇོམ་པར་བྱེད། །ཅེས་སྔོན་
གྱི་དགེ་རྩ་ཐམས་ཅད་ཆུད་ཟོས་སུ་གཏོང་བ་མ་ཟད། ད་ལྟ་ཁོང་ཁྲོ་ཆེན་
པོ་ལངས་པའི་གནས་སྐབས་སུ་རང་ཉིད་ཀྱི་རྒྱུན་དུ་ཡིད་དུ་འོང་བའི་བཟའ་
མི་བུ་ཕྲུག་དང༌། སྙིང་ཉེ་བ་སོགས། དེ་བཞིན་རྒྱུན་དུ་དགའ་པོ་བྱེད་སའི་
ཅ་དངོས་དང་རང་བྱུང་གི་ཁོར་ཡུག་བཅས་ཐམས་ཅད་མི་འདོད་པའི་སྣང་
བ་ཆེན་པོ་སྐྱེད་དེ། སེམས་རྒྱུད་རབ་ཏུ་འཁྲུགས་ཏེ་བྱམས་བརྩེའི་སེམས་
ཀྱི་ཞི་བདེའི་འོད་སྣང་ཆེན་པོ་དེ་ཉི ད་ཀྱང་། ཁོང་ཁྲོའི་མེ་ལྕེ ས་རབ་ཏུ་
བསྲེག་པར་བྱེད་ཅིང་། ལུས་པོའི་འཕྲོད་བསྟེན་ལ་ཤིན་ཏུ་གནོད་པས་ཁྲག་
དང་མཁྲིས་པའི་ནད་མང་པོ་སྐྱེད་པར་བྱེ ད་པ་ཡང་མངོན་སུམ་དུ་མཐོང་
ཐུབ་པ་ཡིན། མནོ་བསམས་ཞིབ་ཏུ་བཏང་ན་ཞེ་སྡང་གིས་ཀུན་ནས་བསླངས་
པའི་ཁོང་ཁྲོའི་རིགས་ཀྱིས། རང་གཞན་ཐམས་ཅད་ལ་ཕན་པའི་བྱ་བ་རྩ་
བ་ནས་མི་བྱེད་པའི་ཁར། ད་དུང་ལུས་སེམས་གཉིས་རབ་ཏུ་འཁྲུགས་པར་
བྱེད་ཅིང་། མིའི་ཚེའི་ནང་གི་བདེ་སྐྱིད་ཀྱི་འཚོ་བ་བཟང་པོར་གཏོར་བཤིག་
གཏོང་མཁན་གྱི་དགྲ་བོ་ངོ་མ་རང་ཡིན། དེའི་ཕྱིར་རྒྱུན་དུ་ཉིན་རེའི་མི་ཚེའི་
458



ནང་གང་ཐུབ་ཀྱི ས་སུ་དང་སུ་ཞིག་ཡིན་རུང་། ཕན་ཚུན་དབར་བཟོད་སྲན་
བྱེད་ཐུབ་ན་ནང་པའི་ཆོས་ཀྱི་ཉམས་ལེན་ནང་དུའང་དཀའ་ཐུབ་ཀྱི་མཆོག་
གཅི ག་ཡིན་གསུངས་ཏེ། སློབ་དཔོ ན་ཞི་བ་ལྷས། །ཞེ་སྡང་ལྟ་བུའི་སྡིག་པ་
མེད། །བཟོད་པ་ལྟ་བུའི་དཀའ་ཐུབ་མེ ད། །དེ་བས་བཟོ ད་ལ་ནན་ཏན་
དུ། །སྣ་ཚོགས་ཚུལ་གྱིས་བསྒོམ་པར་བྱ། །ཞེས་གསུངས་པ་དང་། མི་སུ་
ཞིག་ཡིན་རུང་བདེ་སྐྱིད་ཀྱི་འཚོ་བ་བཟང་པོའི་མི་ཚེའི་བསྐྱལ་འདོད་ཡོད་
ཅིང༌། དེ་འདྲའི་བདེ་སྐྱིད་ཅིག་འཐོ བ་པར་བྱེད་ན་དེ་འབྱུང་སའི་གཞི་རྩ་
གང་ཡིན་པ་དེ་ངོ་འཕྲོ ད་པར་བྱེ ད་དགོས། དེ་ནི་རིན་ཐང་བྲལ་བའི་
བྱམས་པ་དང་བརྩེ་བ་ཞེས་པའི་ཚིག་གཉིས་པོ་འདི་ཉི ད་ཡིན་ཅིང༌། དེ་
གཉིས་པོ་ཉམས་སུ་བླངས་ཏེ་ཞེ་སྡང་གི་གཉེ ན་པོའི་ཁ་ག ཏད་དུ་བྱམས་པ་
བསྒོམ་པར་བྱེད་པ་དང་། འདོད་ཆགས་ཀྱི་གཉེན་པོ ར་མི་སྡུག་པ་སྒོམ་པར་
བྱེད་པ་ཁོ་ན་ཡིན། རྒྱུ་མཚན་དེའི་ཕྱིར་ཆགས་སྡང་གཉིས་ཀྱི་བློ་ངན་དྲག་
པོ་ཇི་ཙམ་སྐྱེད་པ་དེ་རྩིས་ཀྱི ས་འགྲོ་བ་སེམས་ཅན་རྣམས་ཀྱི་ལུས་སེམས་
གཉིས་ཀྱི་བདེ་སྐྱིད་ཀྱི་རྩ་བ་ཡང་ཉམས་རྒུད་དུ་གཏོང་བར་བྱེ ད་པ་དང་།
བྱམས་བརྩེའི་སེམས་རྒྱུད་བཟང་པོ་འདི་ཉིད་ཇི་ཙམ་གོང་དུ་འཕེལ་བ་དེ་
རྩིས་ཀྱི་འཇིག་རྟེན་ན། འཚོ་ཞིང་གནས་པར་བྱེད་པའི་སེམས་ཅན་རྣམས་
ཀྱི་ལུས་སེམས་གཉིས་ཀྱི་བདེ་སྐྱེད་ཀྱི་འཚོ་བ་བཟང་པོ་ཉིད་ཀྱང་གོང་ནས་
གོང་དུ་སྐྲུན་པར་བྱེད་ཐུབ་པ་ཡིན། དེ་ལྟར་ནང་པའི་ཆོས་དང་བཟོད་པའི་
ཉམས་ལེན་རྩ་བ་ནས་མི་བྱེད་མཁན་ཞིག་གིས་ངོས་ནས་རྒྱུ་མཚན་དོན་གྱིས་
459



སྒོ་ནས་བསམ་བློ་བཏང་ན་ཡང་། རང་ཉིད་ཀྱི་སེམས་རྒྱུད་ནང་ཞེ་སྡང་ཆེན་
པོ་དང་། ང་རྒྱལ་ཆེན་པོ། ཁོང་ཁྲོ་ཆེན་པོ་བཅས་ཀྱི་ཉོན་མོངས་པའི་སྟོབས་
ཡོངས་སུ་རྫོགས་ཀྱང་། གཞན་ཕ་རོལ་པོའི་སེམས་ཅན་ནི་ནམ་མཁའ་ཆེན་
པོའི་མཐའ་དང་མཉམ་པ་ཉིད་དུ་ཡོད་དགོས་ཤིང་། དེ་ལྟ་བུའི་སེམས་ཅན་
གྲངས་མེད་དཔག་ཏུ་མེད་པ་ཐམས་ཅད་ཞེ་སྡང་དང་ཁོང་ཁྲོས་བཅོམ་སྟེ།
གཏན་ནས་ཕྱི་རོལ་དུ་དགྲ་བོ་རྩ་བ་ནས་མེད་པ་ཞིག་དུས་ནམ་ཡང་བཟོ་
ཐབས་དང་བྲལ་བ་ཞིག་ཡིན། དཔེར་ན། ངས་ཞེ་སྡང་དང་ཁོང་ཁྲོ་ཆེན་
པོ འི་ངང་ནས་གཞན་ཕ་རོལ་པོའི་ཁ་གཏད་དུ་ལངས་ཤིང་དམག་འཁྲུགས་
སོགས་བྱས་ཏེ། མི་བརྒྱ་བསད་ཀྱང་སྟོང་ལྷག་ཡོད། སྟོང་བས ད་ཀྱ ང་ཁྲི་
ལྷག་ཡོད། ཁྲི་བསད་ཀྱང་འབུམ་ལྷག་ཡོད། མདོར་ན། འཇིག་རྟེན་ན་
སེམས་ཅན་འབུམ་ཁྲག་མང་པོ་ཁོང་ཁྲོས་བཅོམས་པར་གྱུར་ཀྱང་། ད་དུང་
འཇིག་རྟེན་གྱི་ཁམས་ལ་མཐའ་མེད་ཅིང་སེམས་ཅན་གྱི་གྲངས་ལའང་དེ་
བས་ཀྱང་གཞལ་བར་མི་ནུས་པ་ཡིན། དེའི་ཕྱིར་སྲིད་པ་ཁམས་གསུམ་ན་
གནས་པའི་སེམས་ཅན་ཐམས་ཅད་ལ་ངས་དགྲ་རུ་འཛིན་ཀྱང་། དགྲ་བོ་
འདི་དག་ཐམས་ཅད་མཐར་རྩ་བ་ནས་གཞོམ་པར་བྱེད་ཐུབ་པའི་དུས་ཤིག་
གཏན་ནས་ཡོང་ཐབས་མེད་པ་ཤེས་རྟོགས་ཐུབ་པར་གྱུར། དེ་ལྟར་བྱས་ན་
དེ་ལས་ཕྱི་རོལ་དུ་ཡོད་པའི་གཞན་ཕ་རོལ་པོའི་སེམས་ཅན་འདི་དག་དགྲ་
རུ་མ་བལྟས་པར་གཉེ ན་དུ་བརྩིས་ཏེ་ནང་དུ་རང་ཉིད་ཀྱི་གཤི ས་རྒྱུ ད་ལ་
མངའ་བའི་ཞེ་སྡང་དང་ཁོང་ཁྲོ་དེ་དགྲ་རུ་འཛིན་དེ་བྱམས་པ་དང་སྙིང་
460



རྗེའི་བློ་ལ་ཡང་ཡང་གོང་ནས་གོང་དུ་སྤེལ་ཐབས་ལ་འབད་བརྩོན་བསྟེན་
ཏེ། མཐར་བཟོད་པའི་ཕ་རོལ་དུ་ཕྱིན་པའི་དུས་ཤིག་འབྱུང་ངེ ས་མཚམས་
སུ་སྔར་དགྲ་བོར་འཛིན་པའི་དགྲ་བོ་སེམས་ཅན་ཐམས་ཅད་བཏུལ་བ་དང་
ཁྱད་མེད་དུ་གྱུར་བ་ཡིན་ཏེ། རྒྱས་སྲས་ཞི་བ་ལྷས། སེམས་ཅན་མི་སུན་ནམ་
མཁའ་བཞིན། །དེ་དག་གཞོམ་གྱིས་མི་ལངས་ལ། །ཁྲོ་བའི་དགྲ་འདི་གཅིག་
བཅོམ་ན། །དགྲ་འདི་ཐམས་ཅད་བཅོམ་དང་འདྲ། །ཞེས་གསུངས་པ་ཁོ་
ན་ཉིད་ཡིན་ལ། བྱང་ཆུབ་སེམས་དཔའ་སེམས་དཔའ་ཆེན་པོ་༧སྐྱབས་གོན་
༧རྒྱལ་བ་ཐམས་ཅད་མཁྱེན་པའི་བཀའ་སློ བ་ལས་ཀྱང་། ཕྱི་རོལ་དུ་ཡོད་
པའི་དགྲ་བོ་ནི་དགྲ་བོ་ངོ་མ་མ་ཡིན་ཞི ང་དགྲ་བོ་ངོ་མ་ནི་ཁོང་ཁྲོ་ཞེ ས་པ་
དེ་ཡིན། ཁོང་ཁྲོའི་གཞན་དབང་དུ་སོང་བའི་གནས་སྐབས་དེ ར་ཁོང་ཁྲོས་
རང་ལ་ཕན་པ་དང་གྲོགས་བྱེད་པ་ལྟ་བུ་ཞིག་སྣང་ཡང་། དོན་དུ་སེམས་
ཀྱི་བདེ་སྐྱིད་ལ་ག ཏོར་བཤིག་བ ཏང་བ་ལས་ཕན་ཐོགས་རྩ་བ་ནས་མེ ད།
ཅེས་གསུ ངས་ཉིན་རེ་ཉིན་རེའི་མི་ཚེའི་ནང་ག་ཚོད་ཐུ བ་ཐུབ་ཀྱིས་བཟོད་
པའི་ཉམས་ལེ ན་བྱེ ད་ཐུབ་ན། དེ་རྩིས་ཀྱིས་རང་ཉིད་གང་དུ་གནས་པའི་
ཁོར་ཡུག་དེ ར་མི་དང་སྲོག་ཆགས་རྩི་ཤིང་སོགས་ཐམས་ཅད་ཡིད་དུ་འོང་
ཞིང་དགའ་བདེའི་ཚོར་སྣང་དང་། བདེ་སྐྱིད་ཀྱི་སྤྲོ་སྣང་ཆེན་པོ་ཞིག་འབྱིན་
པར་བྱེད་པ་ཡིན་ལ། མ་ཟད་དེའི་བསོ ད་ནམས་ཀྱིས་ཚེ་རབས་ཕྱི་མ་ཡང་
གཟུགས་བཟང་ཡིད་དུ་འོང་ཞིང་། གཞན་གྱིས་བཀུར་བའི་གནས་སུ་སྐྱེ་
བར་འགྱུར་ལ། ཚེ་རབས་མང་པོའི་ལས་ཀྱི་སྡིག་སྒྲིབ་འདག་པར་འགྱུར་
461



བ་ཡིན་ཏེ། འཇུག་པ་ལས། བཟོ ད་པ ས་མ ཛེ ས་ཤི ང་སྐྱེ་བོ་དམ་པ་ལ།།
ཕངས་དང་ལུགས་དང་ལུགས་མིན་འབྱེད་པ་དང༌། །རྒྱས་པར་འགྱུར་ཞིང་
དེ་ཡི་འོག་ཏུ་ནི། །ལྷ་མི་སྐྱེ་དང་སྡིག་པ་ཟད་པར་འགྱུར། །ཞེས་གསུ ངས་
པ་དང༌། ཇོ་བོ་རྗེ་དཔལ་ལྡན་ཨ་ཏི་ཤས། གནོད་པ་བྱེད་པ་ལ་ཁོ ང་མ་ཁྲོ་
ཞེ ས་གནོད་པའི་ལན་དུ་ད་དུང་ཕན་པ་འབའ་ཞིག་སྒྲུབ་པར་བྱེད་པའི་བློ་
བཟང་པོ་བསྐྱེད་པར་བྱས་ཏེ། མཐར་རང་གི་སྲོག་གཅོད་པར་འགྱུར་ན་ཡང་
ཁོང་མི་ཁྲོ་བར་དེ་ལ་སྙིང་རྗེའི་སེམས་བསྐྱེད་དེ། ངན་སོང་སྡུག་བསྔལ་མི་
མྱོང་བའི་སྨོན་ལམ་བཟང་པོས་མཚམས་སྦྱར་ཏེ། དགེ་སྦྱོང་གི་ཆོས་བཞི་
པོ་ཉམས་སུ་ལེན་པར་མཛད་པ་ནི་རང་ཅག་ནང་པ་སངས་རྒྱས་པའི་ཆོས་
ཀྱི་སྙིང་དོན་དང༌། མཛེས་རྒྱན་ངོ་མཚན་ཅན་ཞིག་ཡིན་པས། གནས་སྐབས་
དངོས་སུ་ཉམས་ལེ ན་མ་ཐུབ་ཀྱང༌། རྒྱུན་དུ་ཡང་ཡང་བློ་སྦྱོང་བར་བྱས་
ཏེ། གང་ལ་བདག་གིས་ཕན་བཏགས་པའི། །རེ་བ་ཆེ་བ་འགའ་ཞི ག་གིས།།
ཤིན་ཏུ་མི་རིགས་གནོད་བྱེད་ནའང་། །བཤེས་གཉེན་དམ་པར་བལྟ་བར་
ཤོག །ཅེས་གསུངས་པ་བཞིན་བཟོད་པའི་ཕ་རོལ་ཏུ་ཕྱིན་པའི་ལམ་དུ་ཞུགས་
ཐུབ་པའི་འབད་བརྩོན་དང་སྨོན་ལམ་འདེབས་པར་བྱའོ། གཉིས་པ། ཆོས་
ཀྱི་ཕྱིར་དཀའ་བ་སྤྱད་ནུས་པའི་བཟོ ད་པ་ནི། དཔེར་ན། བདག་ཅག་གི་
སྟོན་པ་བཀའ་དྲིན་ཅན་དེ་ཉིད་ཀྱི ས་བསྐལ་པ་མང་པོར་ཤིན་ཏུ་རྙེད་པར་
དཀའ་བའི་གཏན་གྱི་བྱང་ཆུབ་ཆེན་པོའི་གོ་འཕང་འཐོབ་པར་བྱེ ད་པ་ལ་
ལུས་སྐམ་པར་བྱེད་པ་དང༌། ཤ་དང་ལྤགས་པ་རྣམས་ཁ་གས་པར་བྱེད་པ་
462



དང༌། རུས་པ་རྣམས་ཞི ག་པར་འགྱུར་བ་སོ གས་ཆོས་ཀྱི་ཕྱིར་དུ་ཚ་གྲང་
དང༌། བཀྲེས་སྐོམ། དཀའ་ཚེགས་གང་དག་ཕྲད་པར་གྱུར་ཀྱང་བཟོད་པ་
ཆེན་པོའི་དཀའ་ཐུབ་ཀྱི་ཉམས་ལེན་ཁོ་ན་མཛད་ནས་མཐར་རྫོགས་པའི་
བྱང་ཆུབ་ཏུ་མངོན་པར་རྫོགས་པར་སངས་རྒྱས་པ་ཡིན་ཏེ། སངས་རྒྱས་ཀྱིས།
སྟན་འདིར་བདག་གི་ལུས་ནི་སྐམ་གྱུར་ཀྱང༌། །ལྤགས་པ་རུས་པ་ཤ་རྣམས་
ཞིག་ཀྱང་རུང༌། །བསྐལ་མང་རྙེད་དཀའི་བྱང་ཆུབ་མ་འཐོབ་བར། །སྟན་
འདི ར་བ དག་གི ས་ལུས་བསྐྱོད་མི་བྱའོ། །ཞེས་དམ་བཅའ་ཆེན་པོ་འཇོག་
གནང་མཛད་པ་དང་། རྒྱ་གར་གྱི་ཆུ་བོ་ནི ར་ཉཛ་ཎའི་དྲུང་དུ་ལོ་དྲུག་གི་
རིང་དུ་ཆུ་ཐིགས་པ་རེ་རེ་དང་། འབྲས་འབྲུ་རེ་རེ་གསོལ་ནས་དཀའ་སྤྱད་
སྙིང་རུས་ཀྱིས་བཟོ ད་པའི་ཉམས་ལེ ན་མ ཐར་ཕྱིན་པར་མཛད་པ་ཡིན་ལ།
བོ ད་གངས་ཅན་གྱི་ལྗོ ང ས་སུ་རྗེ་བཙུན་མི་ལ་རས་པས་མར་པ་ལོ་ཙཱའི་
བཀའ་བཞིན་བསྒྲུབས་ནས། ལས་སྒྲིབ་དག་ཕྱིར་ལྷོ་བྲག་སངས་དཀར་དགུ་
ཐོག་བཞེངས་ནས། མཐར་དབེ ན་པའི་རི་ཁྲོད་དུ་ཆུ་དང་ཟ་ཚོད་ཁོ་ན་ལ་
ལོངས་སུ་སྤྱད་དེ་དཀའ་ཐུབ་མཐར་ཕྱི ན་པ་མཛད་པས་སྒྲུབ་པའི་སྐྱེས་
མཆོག་ཡངས་རྩེ་ཉིད་དུ་གྱུར་བ་ཡིན། དེ་བཞིན་དུ་རྒྱལ་བ་འོད་དཔག་མེད་
དང་ངོ་བོ་དབྱེར་མེད་པའི་ཇོ་བོ་ཨ་ཏི་ཤ་བོད་དུ་གདན་འདྲངས་ཕྱིར་སྤྱན་
རས་གཟིགས་དབང་འབྲོམ་སྟོན་པ་རྒྱལ་བའི་འབྱུང་གནས་ཀྱིས་ཚ་གྲང་གི་
དཀའ་ཐུབ་ཆེན་པོ་ཁྱད་དུ་བསད་ནས་རྒྱ་གར་དུ་བྱོན་ནས། ཇོ་བོའི་ཅི་
གསུང་བཀའ་བཞིན་དང་དུ་བླངས་ནས་ཞབས་ཏོག་དཔྱིས་ཕྱིན་པ་བསྒྲུབ་
463



པར་མཛད་པས། ཐུགས་སྲས་གཙོ་བོ་ཉིད་དུ་གྱུར་བ་ཡིན་པས། རྟག་ཏུ་
ཇོ་བོས་ང་ལ་སློབ་མ་བཟང་པོ་ཁྱེད་དང་འདྲ་བ་ཞི ག་སྔར་རྒྱ་གར་ན་བསྡད་
པའི་སྐབས་སུ་ཡང་ཡོད། ཅེས་ཡང་ཡང་ཐུགས་དགྱེས་མཉེས་ཆེན་པོ་མཛད་
པ་ལྟ་བུ་དང༌། ཡང་དེ་བཞིན་དུ་སྨན་བླ་གཉིས་པ་རྗེ་བཙུན་གཡུ་ཐོག་
ཆེན་པོས་ཀྱང་། བོད་གངས་ཅན་གྱི་ལྗོ ངས་སུ་གསོ་བ་རིག་པའི་བསྟན་
པ་དང༌། འགྲོ་བ་ཉམ་ཐག་ནད་པའི་ཚོགས་ཀྱི་ཆེ ད་དུ་རྒྱ་གར་དུ་ལན་
གསུམ་དང༌། རྒྱ་ནག་ཏུ་ལན་གཉིས་སོགས་ཕྱི་ནང་གི་ཡུལ་གྲུ་གང་སར་
དཀའ་ཚེགས་སྙིང་རུས་ཆེན་པོས་དང་དུ་བསླངས་ནས། བདུད་རྩིའི་སྙིང་
པོ་གསོ་བ་རིག་པའི་གཞུང་ལུགས་འདི་ཉིད་འཛིན་སྐྱོང་སྤེལ་གསུམ་རྒྱ་ཆེར་
མཛད་ནས་འགྲོ་བའི་གཞན་དོན་རླབས་ཆེན་བསམ་གྱིས་མི་ཁྱབ་པ་བསྐྱངས་
པ་ཡིན། དེ་ལྟ་བུའི་དཀའ་སྤྱད་སྙིང་རུས་མཛད་པའི་རྣམ་ཐར་སོགས་ན།
སྙན་ངག་མཁན་གྱི ས་སྒྲོ་སྐུར་འཁྱོགས་བཤད་དང་། བརྩམས་སྒྲུང་ལྟ་བུ་
གཏན་ནས་མ་ཡིན་ཞིང༌། གོང་གི་ལོ་ངོ་ཉིས་སྟོང་ལྔ་བརྒྱའི་ནང་ཚུད་དུ་
འཇིག་རྟེན་གྱི་མི་ཡུལ་འདི ར་དངོས་སུ་བྱུང་བའི་གནས་ཚུལ་ངོ་མ་ཡིན།
དེའི་ཕྱིར་རང་གཞན་གཉིས་ཀ་བདེ་བར་སྨིན་ནུས་པའི་བྱམས་བརྩེའི་ཆོས་
དང་། རིག་གཞུང༌། སྐད་ཡིག ཤེ ས་རིགས་བཟང་པོ་སོགས་ཉམས་པ་སོར་
ཆུད་དང་མི་ཉམས་གོང་འཕེལ་གཏོང་བར་བྱེད་པ་ལ་ངེས་པར་དཀའ་ཐུབ་
ཀྱི་བཟོད་སྲན་བསྟེན་དགོས། སྤྱི་ཚོགས་དང་། མི་རིགས། རྒྱལ་ཁབ་སོ གས་
འཛུགས་སྐྲུན་དང་ཡར་རྒྱས་ཡོང་བར་བྱེད་པ་ལའང་ངེས་པར་བཟོད་སྲན་
464



བསྟེན་དགོས། ཐ་ན་རང་ཉིད་གཅིག་བུ་བདེ་བ་འཐོབ་འདོད་ཀྱི་བློས་
རྟག་ཏུ་རང་དོ ན་ཁོ་ནའི་ལས་ལ་རྩོམ་པར་གྱུར་བ་ཞི ག་ཡིན་ཀྱང་། བྱ་
བ་ཆེ་ཕྲ་ཆུང་གསུམ་ཐམས་ཅད་ལ་བཟོད་བསྒོམ་བྱེད་དགོས་པ་ནི་མེད་དུ་
མི་རུང་བ་ཞིག་ཡིན། མདོར་ན། བཟོ ད་པའི་ཉམས་ལེན་ཞེས་བྱ་བ་འདི་
ནི། ཆོས་དང་འཇིག་རྟེ ན་གཉིས་ཀའི་བྱ་བ་གང་ཡིན་པ་ཐམས་ཅད་སྒྲུབ་
པར་བྱེ ད་པའི་གཞི་རྩའི་ཀ་བ་ལྟ་བུ་ཞིག་ཏུ་གྱུར་ཡོད་པ་ཡིན། གསུམ་པ།
ཟབ་མོ་སྟོ ང་ཉི ད་ཀྱི་ཆོས་ཀྱི་གནས་ལུགས་ངོ་མ་གང་ཡིན་པ་དག་ངོ་སྤྲོད་
པའི་སྐབས་སུ། སེམས་ནང་འཇིགས་སྐྲག་གི་སྣང་བ་མེ ད་པར་ཟབ་མོའི་
ཆོས་ཀྱི་དོན་ཇི་བཞི ན་བསྟན་པ་གང་ཡིན་པའི་ཚུལ་ལ་རང་གིས་བློ ས་
གཟོད་ནུས་པ་ཞིག་དགོས་པ་ཡིན་ཏེ། མཉམ་མེད་རྗེ་ཙོང་ཁ་པ་ཆེན་པོས།
གནས་ལུགས་ཟབ་མོའི་དོན་ལ་སྐྲག་གྱུར་བ། །བློས་བཅད་ཞི་ཚེའི་ལྟ་བ་
ཕྱོགས་འཛིན་པའི། །ལོག་པའི་ལྟ་ངན་མཐའ་དག་རབ་སྤངས་ནས། །ཆོས་
ཀུན་གདོད་ནས་སྟོང་པར་རྟོགས་པར་ཤོག །ཅེས་གསུངས་པ་དང་། སྔོན་
ཇོ་བོ་རྗེས། གང་ཟག་དང་ཆོས་ཀྱི་བདག་མེད་གསུངས་པའི་སྐབས་དགེ་
གཉིས་ཀྱི་བློ་ལ་མི་བཟོད་པས་འཇིགས་སྐྲག་སྐྱེད་དེ། བྱམས་སྙིང་རྗེ་བྱང་
ཆུབ་ཀྱི་སེམས་ལ་བློ་སྦྱོངས་ནས་ཆོས་ཟབ་མོ་ལ་ཡིད་ཆེས་པ་ཞིག་མེ ད་ན།
སྲུང་སྡོམ་དག་པ་གཅིག་པུས་གར་ཡང་མི་ཕྱིན་པ་འདུག་གསུ ངས། ཡང་
གདུལ་བྱ་འགའ་ཞིག་ཟབ་མོ་སྟོང་པ་ཉིད་ཀྱི་དོན་ཐོས་པའི་ཚེ་རྒྱུད་ལ་ལོག་
ལྟ་སྐྱེད་པ་དང་། ཟབ་མོའི་ཆོས་ཀྱི་གནས་ལུགས་སྟོན་པའི་གང་ཟག་ལའང་
465



སྐུར་བ་བཏབ་པར་འགྱུར་བ་སོགས་བྱས་ཏེ། དོན་དམ་དུ་བློ་རྒྱ་ཆུང་ཞིང་
ཟབ་མོའི་ཆོས་ཀྱི་གནས་ལུགས་ཡིད་ལ་མི་གཤོང་བར་མི་བཟོད་པར་འགྱུར་
བའི་དབང་གིས། དུས་བསྐལ་པ་བརྒྱ་ཕྲག་མང་པོའི་རིང་དུ་དམྱལ་བ་ནས་
ཐར་ཐབས་མེ ད་པའི་ལས་ངན་ཚབས་ཆེ་གསོག་པར་འགྱུར་བ་ཡིན། རྒྱུ་
མཚན་དེའི་ཕྱིར། ཕྱི་ནང་སྣོད་བཅུད་ཀྱི་ཆོས་རྣམས་བདག་དང༌། སྣང་
བ་དང༌། སྒྲ་དང་རྟོག་པ་སོགས་མཚན་རྟགས་དམིགས་པའི་ཆོས་ཐམས་ཅད་
ཆུ་ནང་གི་ཟླ་བའི་གཟུགས་བརྙན་དང་། རྨི་ལམ་སྒྱུ་མ་ལྟ་བུའི་རང་བཞིན་
འཁྲུལ་པའི་སྣང་བ་ཁོ་ན་ལས་མ་འདས་ཤིང་། ནམ་ཡང་བདེན་པ་མེད་པའི་
ཚུལ་ཁོ་ན་རབ་ཏུ་རྟོགས་ནས་རྒྱུ་འབྲས་རྟེན་འབྲེལ་གྱི་གནས་ལུགས་བསླུ་
མེད་བདེ ན་པའི་རང་བཞིན་དུ་འཆར་བའི་ཚུལ་དུ་རྟོགས་པར་བཟོད་ནུས་
པའི་བཟོད་པའི་དོན་ཉམས་སུ་ལེན་ཚུལ་དང་བཅས་སོ། ། །
བཅུ་གསུམ་པ། བརྩོན་འགྲུས་ཀྱི་ཉམས་ལེ ན་བཤད་པ།
ཇི་སྐད་དུ། དེ་ཉིད་ལས། སེམས་ཅན་རེ་རེའི་ཕྱིར་ཡང་མནར་མེད་
པའི། །མེ་ནང་བསྐལ་པ་རྒྱ་མཚོར་གནས་དགོས་ཀྱང་། །སྙིང་རྗེས་མི་སྐྱོ་
བྱང་ཆུབ་མཆོག་བརྩོན་པའི། །བ རྩོན་འགྲུས་ཕར་ཕྱིན་རྫོགས་པར་བྱིན་
གྱིས་རློ བས། །ཞེས་པ་སྟེ་བ རྩོན་འགྲུས་ཀྱི་ཕ་རོལ་ཏུ་ཕྱིན་པ་འདི་ལ་གོ་ཆའི་
བརྩོན་འགྲུས་དང༌། སྦྱོར་བའི་བརྩོ ན་འགྲུས། ཆོག་པ ར་མི་འཛིན་པའི་
466



བརྩོན་འགྲུས་བཅས་གསུམ་ལས། དང་པོ། གོ་ཆའི་བརྩོན་འགྲུས་ནི། མ་
རྒན་ནམ་མཁའི་མཐར་གཏུགས་པའི་སེམས་ཅན་ཐམས་ཅད་ཀྱི་དོན་དུ་རང་
ཉིད་བྱང་ཆུབ་ཀྱི་མཆོག་ཏུ་སེམས་བསྐྱེད་པར་བྱས་ཏེ། ཇི་སྲིད་སེམས་ཅན་
རྣམས་བྱང་ཆུབ་སྙིང་པོ་མ་ཐོབ་ཀྱི་བར་མ་དེ་དག་གི་ཕྱིར་དུ་བདག་གི་ཕན་
པའི་བྱ་བ་ཆུང་ངུ་ཙམ་ཞི ག་ལས་སྒྲུབ་མ་ཐུབ་ཀྱང་ངེ ས་པར་ཅི་ནས་ཀྱང་
བསྒྲུབ་པར་བྱའོ། སྙམ་ནས་མི་ལྡོག་པའི་བརྩོན་འགྲུས་ཀྱི་གོ་ཆ་བ རྟན་པོར་
གྱོ ན་ནས་ལས་ལ་རྩོམ་པར་བྱེ ད་དེ ་རི མ་པ ས་མཐར་འགྲོ་བ་སེ མས་ཅན་
ཐམས་ཅད་ཀྱི་དོན་བླ་ན་མེད་པ་ཞིག་སྒྲུབ་པར་བྱེད་པའི་སྐུ་བཞིའི་བདག་
ཉིད་ཅན་སྟོན་པ་སངས་རྒྱས་སྨན་གྱི་བླ་བཻཌཱུརྱའི་འོད་ཀྱི་རྒྱལ་པོ་བཞིན་
དུག་གསུམ་རྒྱུ་འབྲས་ཀྱི་ནད་མཐའ་དག་སེལ་བར་བྱེད་ནུས་པ་འགྱུར་བ་
ནི་སྨོས་མེད་ཡིན་ཏེ། སངས་རྒྱས་ཀྱིས། སེམས་ཅན་ཐམས་ཅད་ཀྱི་རྒྱུ ད་
ལ་རྫོགས་པའི་སངས་རྒྱས་ཀྱི་གོ་འཕང་འཐོབ་པར་བྱེ ད་པའི་ཁམས་བདེ་
གཤེགས་ཀྱི་སྙིང་པོ་ཅན་ཡོད་པར་གསུ ངས་ཏེ། རྒྱུ ད་ཏ་པ་ལས། སེམས་
ཅན་ཐམས་ཅད་སངས་རྒྱས་ཡིན། །འོན་ཀྱང་གློ་བུར་སྒྲིབ་མས་གྲི བ། །ཅེས་
གསུངས་ཤིང་། ལས་ཉོན་གྱིས་གཞན་དབང་ཁོ་ནར་སོང་ནས་སྒྲིབ་པ་བཞིས་
སྒྲིབ་པ་གྱུར་བ་ན། ཚེ་རབས་ཐོག་མ་མེད་པ་ནས་བཟུང་ད་ལྟ་བར་འཁོར་
བར་ངན་སོང་གི་སྡུག་བསྔལ་རྒྱུ ན་ཆད་མེད་པ་རབ་ཏུ་མྱོ ང་བ་ཡིན། རྒྱུ་
མཚན་དེའི་ཕྱིར། ད་རེ ས་རྙེད་པར་དཀའ་བའི་དལ་འབྱོར་གྱི་མི་ལུས་ཐོབ་
པ་དེའི་སྟེང་ནས་སྤྱིར་འགྲོ་བ་སེམས་ཅན་ཐམས་ཅད་དང་། སྒོས་སུ་ཉམ་
467



ཐག་པའི་འགྲོ་བ་ནད་པ་རྣམས་ཀྱི་དོན་དུ་ཕན་པའི་ཕྱིར་དུ་གང་ཐུབ་ཀྱིས་
སྨན་པ་བཟང་པོ་ཞིག་དང་། སྨན་བཟང་པོ་ཤ་སྟག དེའི་ནད་གཡོག་སོགས་
གང་ཉེ་བར་མཁོ་བའི་གཞན་ཕན་གྱི་དགེ་བའི་བྱ་བ་བཟང་པོ་ག་ཚོད་ཐུབ་
ཐུབ་གཅིག་བྱས་ཏེ། མཐར་རྒྱལ་བ་སྨན་གྱི་བླ་མ་དང༌། མཉམ་མེད་སྤྲུལ་
པའི་སྐྱེས་མཆོག་ཆེན་པོ་འགྲོ་མགོ ན་མཧཱ་གུ་ཎའི་གོ་འཕང་བླ་ན་མེ ད་པ་
ཞིག་བསྒྲུ བ ས་ནས་མ ཁྱེ ན་བ རྩེ་ནུས་པའི་ཡོ ན་ཏན་ཅི་འདྲ་བ་མངའ་བ་
རྣམས་བདག་ཀྱང་དེ་འདྲ་བར་ཡོང་བར་ཤོག སྙམ་སྟེ་དམ་བཅའ་བ རྟན་
པོ་ཞིག་བཟུང་ནས་སེམས་རྒྱུད་བཟང་པོའི་ཕྱོགས་སུ་གོང་ནས་གོང་དུ་སྤེལ་
ཏེ་ཞི་བ་ལྷའི་གསུ ང་ལྟར། འགྲོ་བ་ནད་པ་ཇི་སྙེད་པ། །ནད་གསོ ས་གྱུར་
གྱི་བར་ཐག་ཏུ། །སྨན་དང་སྨན་པ་ཉིད་དང་ནི། །དེ་ཡི་ནད་གཡོག་བྱེད་
པར་ཤོག །ཅེས་གསུངས་པ་ལྟར་མཛད་པར་གྱུར་ན། དེའི་ཕན་ཡོན་ལའང་
བསམ་གྱིས་མི་ཁྱབ་ཅིང་བརྗོད་གྱིས་མི་ལང་བ་དག་ཡོད་པ་ཡིན་ཏེ། རྒྱལ་
བས། འཕགས་པ་མིན་ཡང་ཕ་མ་དང༌། །ནད་པ་དང་ནི་ཆོས་སྨྲ་དང་། །སྐྱེས་
མཐའི་བྱང་ཆུབ་སེམས་དཔའ་ལ། །ཕན་སྣོད་ཡོན་ནི་གཞལ་དུ་མེད། །ཅེས་
ཤིན་ཏུ་ཉམ་ཐག་པའི་འགྲོ་བ་ནད་པའི་ཚོགས་ལ་ཕན་པའི་སྨན་གྱི་རིལ་བུ་
གཅིག་ཙམ་སྦྱིན་པར་གྱུར་ནའང་། དེའི་བསོད་ནམས་དང་ཕན་ཡོན་ལ་ཚད་
མེ ད་པ་ཞིག་ཡིན། གཉིས་པ། རྟག་སྦྱོར་གྱི་བརྩོན་འགྲུས་ནི། དེ་ལྟར་འགྲོ་
བ་ནད་པའི་དོན་སོ གས་བྱ་བ་གང་ཞིག་སྒྲུབ་པའི་ཚེ་སང་ཉིན་དང་གནངས་
ཉིན་ཞེས་ཕྱི་བཤོལ་གཏན་ནས་བྱེ ད་མི་རུང་ཞི ང༌། ལྷག་དོན་སྨན་པ་དང་
བ68



སྨན་དང་ནད་གཡོགས་དང་འབྲེལ་བའི་བྱ་བ་ནི། ནད་པའི་ཚེ་སྲོག་དང་
འབྲེལ་བའི་ལས་འགན་གལ་ཆེ་ཞིག་ཡིན་པས་ངེས་པར་དུ་ཕྲལ་མར་སྒྲུབ་
དགོས་པ་ལས། བར་དུ་གཅོད་པའི་བྱ་བ་སོ གས་གཞན་གྱིས་ཕྱི་བཤོལ་
དང་། སྐྱིད་ལུག་ཅིང་ལེ་ལོའི་གཞན་དབང་དུ་མ་སོང་བར་གཙིགས་ཆེར་
འཛིན་དགོས་ཏེ། བོ ད་ཀྱི་གསོ་རིག་སྨན་གྱི་རྒྱུད་རང་ལས་ཀྱང་། གྱང་ཐོག་
མ་བོ ར་བོ ར་ན་ག སོ ད་སྡི ག་བཞི ན། །སྨན་དཔྱད་དུ ས་ལས་མ་འགྱངས་
བརྩོན་པས་སྒྲིམས། །ཞེ ས་སྨན་བཅོས་བྱེ ད་པའི་དུས་སུ་རིག་པ་རྩེ་གཅིག་
ཏུ་བསྒྲིམས་པ་ལས། རྣམ་གཡེང་དང་ལེ་ལོའི་དབང་དུ་མ་སོང་བའི་སྨན་
པ་ཞིག་བྱེད་དགོས་པ་གལ་ཆེར་གསུངས་ཡོད། དེ་བཞིན་དུ་མིའི་མི་ཚེ་
ནི་ཤིན་ཏུ་ནས་ཕྲ་བའི་དུས་ཀྱི་ཡུན་ཚད་ཐུང་ངུ་རྩིས་མ་ནུས་པའི་ཆ་ཞིག་
ནས་སྐར་ཆའི་དུས་ཐུང༌། སྐར་ཆ་ནས་སྐར་མ། སྐར་མ་ནས་ཆུ་ཚོད། ཆུ་
ཚོད་ནས་ཉིན། ཉིན་ནས་ཟླ་བ། ཟླ་བ་ནས་ལོ་སོ གས་དུས་སྐད་ཅིག་ཙམ་
ཡང་མི་སྡོད་པར་འགྲོ་བའི་ཚེ་རྫོགས་འགྲོ་བ་དང༌། འཇིག་རྟེན་གྱི་བྱ་བ་
རྣམས་ནི་རྒྱ་མཚོ་ཆེན་པོ་རླུང་གིས་དེད་པའི་ཆུ་བོའི་མཉེར་མ་བཞིན་རྒྱུན་
ཆད་མེད་པ་ཟད་པའི་མཐའ་མེ ད་ཅིང༌། རང་གཅེས་འཛིན་གྱི་བློས་རང་
འདོད་ཀྱི་བདེ་བ་བསྒྲུབ་ཕྱི ར་ལས་ངན་གྱི་སྡིག་པའི་རྒྱུ་ཅི་ཙམ་སྤྱད་ཀྱང་།
མཐར་ངོམས་རྒྱུ་མེད་པའི་འཁྲུལ་པའི་སྣང་ཞེན་གྱི་རྭ་བ་ཁོ་ན་ལས་གྲོལ་མ་
ཐུབ་པས། སྲིད་པ་འཁོར་བ་འདི་ནང་མི་འདོད་བཞིན་དུ་སྡུག་བསྔལ་ཆེན་
པོ་གསུམ་གྱིས་རྟག་ཏུ་མནར་བཞིན་ཡོད། རྗེ་གུང་ཐང་པས། དམ་ཆོས་ཞི་
469



ཤུ་མ་བྱས་ཉི་ཤུ་སོང་། །བྱེ ད་དོ་བྱེད་དོ་ཟེར་ནས་ཉི་ཤུ་སོང་། །མ་བྱུང་
མ་བྱུང་ཟེར་ཞིང་ཉི་ཤུ་སོ ང་། །མི་ཚེ་སྟོང་པར་རྫོགས་པའི་རྣམ་ཐར་ཡོད།།
ཅེས་བདག་ལྟ་བུའི་ཐ་མལ་པའི་གང་ཟག་རྨོངས་པ་རྣམས་ཀྱི་མི་ཚེ་ནི། ཚེ་
སྟོ ད་དུ་མ་ཐོ ས་ལ་མ་གོ་བ་མ་ཤེས་པའི་ཕྲུ་གུའི་སྣང་བར་ལོ་ངོ་ཉི་ཤུ་ཙམ་
རྫོགས་ཤིང་། དེ་ནས་དར་མའི་གནས་སྐབས་སུ་སྡོ ད་པའི་རིང་གཞན་ཕན་
གྱི་བྱ་བ་ཅི་དང་། བདག་པས་གཞན་གཅེས་པར་འཛིན་པའི་བྱང་ཆུབ་ཀྱི་
སེམས་རིན་པོ་ཆེ་བསྐྱེད་པར་བྱེད་པའི་ཆོས་ཤིག་སྒྲུབ་མ་ཐུབ་པར་འདི་སྣང་
གི་འཇིག་རྟེན་གྱི་བྱ་བར་མགོ་གཡེངས་ནས་མི་ལོ་བཞི་བཅུ་ཙམ་རྫོགས། དེ་
ནས་རང་ལོ་བཞི་བཅུ་ཙམ་ལ་སླེ བ ས་པའི་སྐབས་གཞན་ཕན་གྱི་བྱ་བ་ཟེར་
བ་དེ་དངོ ས་གནས་རྩ་ཆེན་པོ་ཡིན་པའི་ར་འཕྲོད་ཐུབ་པས། འདི་ཕྱི་ཕྲལ་
ཡུན་ཀུན་ཏུ་རང་གཞན་ཚང་མར་ཕན་བདེ་ཞི ག་སྐྲུན་ཐུབ་ན་སྙམ། དེ་
བསྐྲུན་པར་བྱེད་པའི་ཐབ ས་བཟང་ཤོས་དེ་དམ་པའི་ཆོས་བཟང་པོ་ཁོ་ན་
ཡིན་པས། དམ་པའི་ཆོས་ཤིག་བྱེད་དོ་བྱེད་དོ་ཟེ ར་ཞི ང་དེ་འདྲའི་ངང་དུ་
ཡང་མི་ལོ་ཉི་ཤུ་ཙམ་རྫོགས་པར་གྱུར་ཏེ་ལོ་ན་དྲུག་ཅུར་སླེ བས། དེ་ནས་
ཚེ་སྨད་དུ་ལང་ཚོའི་མཚར་སྡུག་དང་མཛེས་སྡུག་སོགས་ཉམས་ཏེ་རྒས་ཤིང་
ལུས་འཁོགས་པར་གྱུར་བའི་དུས་དམ་པའི་ཆོས་བཟང་པོ་ཞིག་བསྒྲུབ་མ་
ཐུབ་པར་མ་ཟད་འཇིག་རྟེན་ནང་ཕན་པའི་བྱ་བ་ཅུང་ཟད་ཙམ་ཡང་བསྒྲུབ་
མ་ཐུབ་པར་ལུས་སོང་སྙམ་སྟེ། མ་བྱུང་མ་བྱུང་ཟེར་བའི་བློ་འགྱོད་ཀྱི་ངང༌
དུ་ཡང་མི་ལོ་ཉི་ཤུ་ཙམ་རྫོགས་ནས་མཐར་མི་གཟུགས་ཕྱུགས་ཀྱི་འདུ་ཤེས་ ，
470



རྨོངས་པ་ཅན་ཞིག་ཏུ་གྱུར། དེ་ལྟ ར་འཇིག་རྟེན་གྱི་མི་ཡུལ་འདིར་གནས་
ཤིང་སྡོད་པའི་སྐབས་སུ་རྩི་ཤིང་ནགས་ཚལ་ལྟ་བུར་མི འི་སྲོག་འཚོ་བ་ཙམ་
ལས། སྙིང་པོ་གཞན་ཅི་ཡང་བསྒྲུབ་མ་ཐུབ་པའི་བླུ ན་རྨོངས་ཡ་ང་ཞི ང་།
ཡིད་སྐྱོ་བའི་ངང་ཚུལ་ཁོ་ནའི་འོག་ཏུ་དལ་འབྱོར་གྱི་ཆོས་བཅོ་བརྒྱད་ཚང་
བའི་མི་ལུས་རིན་ཆེན་གསེར་ལས་ལྷག་པ་དེ་དོན་མེད་སྟོང་ཟད་དུ་ཕྱིན་ཏེ།
ལུས་ཅན་རྣམས་སེམས་སྐྱོ་བའི་ངང་མཐར་མི་འདོད་བཞི ན་དུ་ཚེའི་འཕེན་
པ་རྫོགས་པར་གྱུར་བའི་ལོ་རྒྱུས་འདི་དག་ཡོད་པ་ཡིན་པས། བདག་པས་
གཞན་གཅེས་པར་འཛིན་པའི་བྱམས་སྙིང་རྗེ་བྱང་ཆུབ་ཀྱི་སེམས་བཟང་པོ་
བླ་ན་མེད་པ་གོང་ན་མེད་པ་འདི་ཉིད་ཅུང་ཟད་རྒྱུད་དང་འདྲེས་ངེ ས་སུ་
གྱུར་ན། མི་ལུས་འ ཐོ བ་པའི་དོན་གོ་ཆོད་ཅིང་མི་ཚེའི་སྙིང་པོ་ཡང་ལེན་
ཐུབ་པར་གྱུར་བ་ཡིན་པས་གང་ཐུབ་ཀྱི ས་གཞན་ཕན་ཅི་ཐུབ་ལ་འབད་དེ་
དེ་བསྒྲུབ་པ་ལ་ལེ་ལོ་དང་ཕྱི་བཤོ ལ་གྱི་དབང་དུ་མི་འགྲོ་བའི་འཇུག་པར་
སྦྱོར་བའི་བརྩོན་འགྲུས་ཀྱི་ལས་བཟང་པོ་བརྩམ་པར་བྱ་དགོས་པའི་གནས་
ཤིག་ཡིན། གསུམ་པ། ཆོག་པར་མི་འཛིན་པའི་བ རྩོན་འགྲུས་ནི། གོང་
དུ་བརྗོད་པ་བཞིན་སྨན་པ་ཞིག་གིས་ངོས་ནས་ངས་འགྲོ་བ་ནད་པའི་གྲངས་
འདི་ཙམ་ཞིག་གསོ་ཐབས་བྱས་པ་ཡིན། དེ་བཞིན་དུ་གཞན་ཕན་གྱི་བྱ་བ་
འདི་ཙམ་ཞིག་བསྒྲུབས་པ་དང༌། སེམས་བཟང་པོ་འདི་ཙམ་བསྐྱེད་པ་ཡིན་
པས་ད་འགྲིག་སོང་སྙམ་སྟེ་ཆོག་ཤེ ས་རྩ་བ་ནས་བ རྟེན་པར་མི་རིགས་པར་
ད་དུང་སྔར་ལས་བཟང་པོ་གང་དང་གང་བ རྩམས་པ་རྣམས་ལ་རྗེས་སུ་ཡིད་
471



རངས་ཀྱི་སྒོ་ནས་དམིགས་པ་མེ ད་པའི་མཐའ་ཡས་པའི་སེམས་ཅན་ཐམས་
ཅད་ཀྱི་ཕན་པ་དང་བདེ་བ་ཁོ་ནའི་ཆེད་དུ་ཕངས་པ་མེད་པའི་བློ་ཡིས་ཀུན་
ནས་བ ཏང༌། ད་དུང་བཟང་པོའི་ཡོན་ཏན་གྱི་ལེགས་ཚོགས་ཀྱི་ཆ་ཐམས་
ཅད་གོང་ནས་གོང་དུ་འཕེལ་བའི་ཕྱིར་ཆོག་པར་མི་འཛིན་པའི་བ རྩོ ན་
འགྲུས་ཆེན་པོ་ཉམས་སུ་ལེན་དགོས་ཏེ། རྗེ་མི་ལ་རས་པས། རྣམ་འདྲེན་
ཤཱཀྱ་སེ ང་གེ་ནི་ཕུལ་དུ་བྱུང་བའི་སྙིང་སྟོ བ ས་དང་རྨད་བྱུང་བརྩོན་འགྲུས་
ཆེན་པོས་སངས་རྒྱས་པ་ཉིད་ཡིན་ཞེས་གསུངས་ཏེ། ཁྱེད་ནི་བ རྩོན་འགྲུས་
ཅན་གྱིས་རྫོགས་སངས་རྒྱས། །ང་ནི་ལེ་ལོ་ཅན་གྱི་འཁོར་བར་འཁྱམས།
།ཞེས་རྫོགས་པའི་བྱང་ཆུབ་མངོན་པར་རྫོགས་པར་འཚང་རྒྱ་བ་ལ་ཡང་ཕུལ་
དུ་བྱུང་བའི་སྙིང་སྟོབས་ཆེན་པོ་དང་། རྨད་དུ་བྱུང་བའི་བརྩོན་འགྲུས་ཆེན་
པོ་བསྐལ་པ་གྲངས་མེད་དཔག་ཏུ་མེད་པར་སྒྲུབ་དགོས་ཀྱང་། ངེས་པར་
སྒྲུབ་པར་བྱེད་ནུས་པའི་བརྩོན་འགྲུས་རྩོམ་དགོས་པ་ཡིན། ཡང་དེ་མིན་
འཇིག་རྟེན་གྱི་བྱ་བ་གང་དག་སྒྲུབ་པར་བྱེ ད་པ་དེ་དག་གི་འབྲས་བུ་འཐོབ་
པར་བྱེད་པ་ལའང་བརྩོན་འགྲུས་ནི་གལ་ཆེ་ཞིང་ལས་ཀྱི་མཐའ་རྣམས་ཡིད་
བཞིན་དུ་འགྲུབ་པར་བྱེད་པའི་ཆ་རྐྱེན་བཟང་པོ་ཞིག་ཏུ་གྱུར་ཡོད་པ་ཡིན།
རྗེ་མཁས་དབང་དམུ་དགེ་བསམ་གཏན་གྱི་སུམ་རྟགས་ལས་ཀྱང་། འདོད་
པའི་ཡོན་ཏན་ལ་ཆོག་ཤེས་བསྟེན་དགོས་ཀྱང༌། རིག་པའི་གནས་ཀྱི་ཤེས་
བྱ་ལ་ཆོག་ཤེས་བསྟེ ན་པར་མི་རིགས། ཅེས་གསུང ས་པ་བཞིན། ལེགས་
ཚོགས་ཀྱི་གཞིར་གྱུར་བའི་ཡོན་ཏན་གང་ཡིན་པ་མཐའ་དག་གོང་ནས་གོང་
472



དུ་འཕེ ལ་ཕྱི ར་ཆོག་ཤེས་བསྟེ ན་པར་མི་རིགས་པས་རྟག་ཏུ་ཆོག་པར་མི་
འཛིན་པའི་བ རྩོ ན་འགྲུས་ཀྱི་ཉམས་ལེ ན་གང་ཐུབ་ཀྱིས་འབད་དེ་བརྩོན་
པར་རིགས་སོ། །
བཅུ་བཞི་པ། བསམ་གཏན་གྱི་ཉམས་ལེན་བཤད་པ།
ཇི་སྐད་དུ་དེ་ཉིད་ལས། བྱིང་རྒོད་རྣམ་པར་གཡེང་བའི་སྐྱོན་སྤངས་
ནས། །ཆོས་ཀུན་བདེན་པས་སྟོང་པའི་གནས་ལུགས་ལ། །རྩེ་གཅིག་མཉམ་
པར་འཇོག་པའི་ཏིང་འཛིན་གྱིས། །བསམ་གཏན་ཕར་ཕྱིན་རྫོགས་པར་བྱིན་
གྱིས་རློབས། །ཞེས་པ་སྟེ། བསམ་གཏན་གྱི་ཕ་རོལ་ཏུ་ཕྱིན་པ་འདི་ལ་བྱིས་
པ་ཉེར་སྤྱོད་ཀྱི་བསམ་ག ཏན་དང་། དོན་རབ་ཏུ་འབྱེ ད་པའི་བསམ་ག ཏན།
དེ་བཞི ན་གཤེ གས་དགེ འི་བསམ་ག ཏན་དང་བཅས་གསུམ་ཡོ ད་པ་ལས།
བསམ་གཏན་བསྒོམས་པར་བྱ་བ་ལ་སྔོན་དུ་འདུ་འཛི་སྤངས་པའི་གནས་
དབེ ན་པ་སོ གས་སུ་འཁོ ར་བའི་སྡུག་བསྔལ་ལ་བསམས་ནས་འཁོར་བར་
ངེས་འབྱུང་དང་སྐྱོ་ཤས་ཚད་མེད་སྐྱེས་ནས་བྱམས་སྙིང་རྗེའི་བློས་ཟིན་པར་
བྱས་ནས་བདག་པས་གཞན་གཅེས་པར་འཛིན་པའི་བྱང་ཆུབ་ཀྱི་སེམས་རིན་
པོ་ཆེ་ཡང་ཡང་བསྒོམ་པར་བྱ་བ་དང༌། སྲིད་པའི་རྩ་བ་མཐའ་གཅོད་པར་
བྱེ ད་པའི་ཟབ་མོའི་ཆོས་ཀྱི་གནས་ལུགས་མཐར་ཐུག་བདག་མེ ད་རྟོ གས་
པའི་ཤེས་རབ་བཅས། མདོར་ན། ངེས་འབྱུང་བྱང་སེམས། ཡང་དག་ལྟ་
473



བ་བཅས་གསུམ་གྱི་ས་ལམ་གྱི་ཡོན་ཏན་ཐམས་ཅད་གོང་ནས་གོང་དུ་སྤེལ་
བར་བྱེད་ནུས་པའི་གནས་ཆགས་སྡང་བྲལ་བའི་དབེན་པ་ལྟ་བུར་བསྟེན་
དགོས་པ་ཤིན་ཏུ་གལ་ཆེ། རྗེ་མི་ལས། མི་མེད་ལུང་པའི་བྲག་ཕུག་ན། །སྐྱོ་
ཆད་བདེ་བ་ལ་ས ང་དུས་མེད། །བླ་མ་དུས་གསུམ་སངས་རྒྱས་ལ། །ཡིད་
དུ ང་ངེ་བ་ལ་འབྲལ་བ་མེ ད། །ཞེས་དང་ཡང་། ན་ན་དྲི་མེད་མེ ད་པ་
དང༌། ཤི་ན་ངུ་མི་མེད་པ་རུ། །རི་ཁྲོད་འདི་རུ་འཆི་ནུས་ན། །རྣལ་འབྱོར་
བསམ་པ་རྫོགས་པ་ཡིན། །ཞེས་འདུ་འཛི་དང་རྣམ་གཡེང་ཆགས་སྡང་སོགས་
དང་བྲལ་བའི་གནས་དབེན་པ་བསྟེ ན་ནས་དགེ་སྦྱོར་ཡར་ངོའི་ཟླ་བཞིན་
འཕེ ལ་ནས་སྟོང་ཉིད་སྙིང་རྗེའི་སྙིང་པོ་ཅན་ཁོ་ན་ཟུང་འཇུག་ཉམས་སུ་
ལེ ན་པར་མཛད་པའི་མཐར་ཉམས་རྟོགས་མཐར་ཕྱིན་པ་རྒྱུད་ལ་འཁྲུངས་
ནས་ཚེ་གཅིག་ལུས་གཅིག་ལ་སངས་རྒྱས་པར་ཡིན་པས། རྣལ་འབྱོར་མི་
ལ་ཞབས་ཀྱིས། ང་འཆི་བར་འཇིག་ནས་རི་ལ་བྲོས། །སེམས་གཟུགས་པོའི་
གནས་ལུགས་སྟོང་བར་རྟོགས། །ད་འཆི་བ་བྱུང་ཡང་ཉམ་ང་མེད། །ཅེས་
ཆོས་ཀྱི་གནས་ལུགས་མཐར་ཐུག་གང་ཡིན་པ་དེ་ཉིད་རྟོགས་པར་མཛད།
རང་རེའི་གངས་ལྗོངས་གསོ་བའི་རིག་པའི་བ སྟན་པའི་སྒོར་ཞུགས་པའི་
བོད་ལུགས་གསོ་རིག་སྨན་པ་དག་གིས་ཀྱང་། དེང་གི་དུས་སུ་བདུན་ཕྲག་
རེ་གཉིས་སོ གས་གང་ཐུབ་ཀྱིས་འབད་པ་བསྟེན་ཏེ། དུས་གསུམ་རྒྱལ་བ་
ཀུན་འདུས་སངས་རྒྱས་སྨན་བླའི་སྒོ་ནས་སྨན་སྒྲུབ་དང་། རྩ་གསུམ་ཀུན་
འདུས་བླ་མ་རྗེ་བཙུན་མཧཱ་གུ་ཎའི་སྒོ་ནས་བྱིན་རླབས་བླ་སྒྲུབ་སོགས་འགྲོ་
474



མགོ ན་མཧཱ་གུ་ཎའི་སྙན་རྒྱུད་ཀྱི་གདམས་པ་ཟབ་ཆོས་བདུད་བརྩིའི་བྱིན་
ཆེན་གྱི་ཆུ་རྒྱུན་ལ་ཅུང་ཟད་རོ་བཅུད་མྱངས་ཏེ། ཉམས་སུ་ལེན་པར་མཛད་
ན་རང་གཞན་ནད་པ་ཀུ ན་ལ་འདི་ཕྱི་ཕྲལ་ཡུ ན་ཀུ ན་ཏུ་ཕན་པའི་རྒྱུར་
འགྱུར་བར་ངེས་པ་ཡིན་ཏེ། རྗེ་བཙུན་གཡུ་ཐོག་ཉིད་ཀྱི་ཞལ་ནས། ཁོ་བོ་
ལ་ཞག་བདུན་ཙམ་རིང་གསོལ་བ་བཏབ་པར་གྱུར་ན་ངེས་པར་དངོས་སམ།
རྨི་ལམ་ཚུན་ཆད་ནས་རྗེས་སུ་བཟུང་སྟེ་བྱིན་གྱིས་བརླབ་པར་འགྱུར་བ་ཞལ་
བཞེས་མཛད་ཡོད་ལ། ལྷག་པར་གསོ་རིག་སྨན་པ་རྣམས་ཀྱིས་བསྒོམ་བྱའི་
སྙིང་པོ་གཙོ་བོ་ནི་བྱམས་སྙིང་རྗེའི་ཉམས་ལེན་ཁོ་ན་ཡིན་ཏེ། གཡུ་ཐོག་
ཆོས་སྐོར་སྡུག་བསྔལ་མུན་སེལ་ཐུགས་རྗེའི་ཉི་འོད་ལྕགས་ཀྱུ་ལས་རྗེ་གཡུ་
ཐོག་ཆེན་པོས། ང་རྒྱལ་དང་བྲལ་གསོ་བ་གཙོ་བོར་སྟོན། །བྱམས་དང་སྙིང་
རྗེ་ཆེ་བའི་ལག་རྗེས་ཡིན། །སྙིང་རྗེ་ཆེ་ན་གང་བྱས་ཆོས་སུ་འགྲོ། །སྙིང་
རྗེའི་ངོ་བོ་གདོད་ནས་སྟོང་པ་ཉིད། །དགེ་བ་གང་བྱས་དམིགས་མེ ད་དགེ་
རྩར་བསྔོ། །ཞེས་སེམས་རྩེ་གཅིག་པར་བཞག་པའི་སྒོ་ནས་མཐའ་ན་དུ ས་
ཡུན་སྐར་མ་གཅིག་གཉིས་ལས་མ་བྱུང་ཡང་། བྱམས་སྙིང་རྗེ་བསྒོམ་པར་
བྱས་ཏེ་འགྲོ་བ་ནད་ལས་གྲོལ་བའི་གཞན་ཕན་གྱི་ལས་བཟང་པོ་བསྒྲུབ་པར་
བྱ་བ་ནི། གལ་ཆེར་གསུ ངས་ཏེ། དེ་ཡང་ཉིད་ཀྱི་ཞལ་ལས། ནང་དུག་
གསུམ་རྣམ་རྟོག་སེ མས་ཀྱི་ནད། །ཕྱི་རླུ ང་མ ཁྲིས་བད་ཀན་ལུས་ཀྱི་ནད།།
ཐབས་མཁས་ཐུགས་རྗེའི་སྨན་གྱིས་གསོས། །སྨན་པ་ཟེར་ན་ང་ལ་ཟེར།།
ཞེས་བདག་འཛིན་རྩ་བ་མ་རིག་པ་ལས་བྱུང་བའི་དུས་གསུམ་གྱི་རྣམ་རྟོག་
475



ནི། ནང་ལུས་ཅན་རྣམས་ཀྱི་སེམས་ཀྱི་གཅོང་ནད་ཆེན་པོ་ཞིག་ཡིན་
ཅིང་། རྒྱུ་དེ་དག་ལས་སྐྱེད་པའི་འབྲས་བུ་རླུང་མཁྲིས་བད་ཀན་གསུམ་
ནི་ཕྱི་འགྲོ་བའི་ལུས་ཀྱི་ནད་གཅིག་ཡིན་པས། ཕྱི་ནང་དུས་གསུམ་རྒྱུ་འབྲས་
ཀྱི་ནད་དང་བཅས་པ་མཐའ་དག་ཐབས་ལ་མཁས་ཤིང་བརྩེ་བ་ཐུགས་རྗེ་
ཆེན་པོའི་རང་བཞིན་གྱིས་སེ ལ་བར་མཛད་ནུས་པ་ན། སྨན་པ་བླ་ན་མེད་
པ་ཟེར་ན་བདག་ལ་བགྱི་ཞེས་རྗེས་འཇུག་གསོ་རིག་སྨན་པ་རྣམས་ཀྱིས་ཀྱང་
དེ་ལྟ་བུ་ལ་ཉམས་སུ་ལེན་པར་མཛད་དགོས་པ་ནི་གལ་ཆེ་ནན་ཏན་དུ་
གསུངས་ཡོད་པ་ཡིན།
སེམས་བྱིང་རྒོད་ཅེས་སེམས་ནང་དུ་རབ་ཏུ་རྨུགས་པ་དང༌། སེམས་ཕྱི་
རོལ་གྱི་རྣམ་པ་གཞན་གྱི་ཕྱོགས་སུ་གཡེང་བ་བྱེད་པའི་སྐྱོན་ཆེན་འདི་གཉིས་
སྤངས་ཏེ། ལུས་རྣམ་སྣང་ཆོས་བདུན་གྱི་སྒོ་ནས་དྲང་པོ ར་བསྲངས་དགོས་
ཏེ་ལུས་དྲང་པོར་བསྲངས་ན་ལུས་ལ་རྟེན་པའི་རྩ་དྲང༌། རྩ་དྲང;པོར་
བསྲངས་ན་རྩ་ལ་བ རྟེན་པའི་རླུང་དྲང་། རླུ ང་དྲང་པོར་བསྲངས་ན་ཤིན་
ཏུ་ཕྲ་མོའི་རླུང་དྲང༌། ཤིན་ཏུ་ཕྲ་བའི་རླུང་དྲང་ན་རླུ ང་སེམས་ཕྲ་མོར་
བ རྟེན་པའི་སེམས་ཀྱི་གསལ་རིག་དྲང་ཞིང་། མཐར་ཤིན་ཏུ་ཕྲ་བའི་རྟེན་
རླུང་དང་བ རྟེན་པ་སེམས་གཉིས་ཀྱི་ངོ་བོ་དབྱེར་མེད་མཉམ་པ་ཉིད་ཀྱི་ཐོག་
ནས་གོང་དུ་བསྟན་པ་བཞིན་བརྩེ་བ་སྙིང་རྗེ་ཆེན་པོ་རྒྱུད་ལ་སྐྱེད་པར་བྱེད་
ཐུབ་ཅིང༌། སྙིང་རྗེའི་ངོ་བོ་ཡང་གདོད་ནས་སྟོང་པ་ཉིད་ཀྱི་ངང་ལས་འཁོར་
འདས་ཀྱི་ཆོས་ཀུན་མ་ལུས་པ་ཐམས་ཅད་ཆོས་རྣམས་སྤྲོས་བྲལ་ཆོས་ཀྱི་
476



ད བྱི ངས་སུ་ད བྱེ ར་མེ ད་རོ་མཉམ་པ་ཉིད་ཀྱི་སྒོ་ནས་ཟུང་འཇུག་སྒྱུ་མ་ལྟ་
བུའི་ཏིང་ངེ་འཛིན་གྱི་ངང་ལ་རབ་ཏུ་མཉམ་པར་བཞག་ཏེ། ལུས་སེམས་
ཀྱི་བྱ་བྱེད་ཐམས་ཅད་ལས་སུ་རུང་བའི་བདེ་བ་ཆེན་པོ་འདྲེན་ནུས་པ་ཡིན་
པས་ན་རྟག་ཏུ་སེམས་རྣམ་པར་གཡེངས་བའི་དགྲ་བོ་དེ་བཅོམ་པར་བྱས་ཏེ།
རང་སེམས་ཏིང་འཛིན་གྱི་ངང་ལ་མཉམ་པར་བཞག་སྟེ། དོན་དེ་ལ་དམིགས་
པ་རྩེ་གཅིག་ཏུ་གཏད་དེ་ཆེད་དུ་གཉེར་བ་སྟེ་ཉམས་ཞེ ན་གྱི་རྩི་དང་བཅས་
བསྒོམ་པའི་དུས་དང་པོའི་བསམ་གཏན་དང༌། ཉམས་ཞེ ན་དང་བྲལ་ནས་
སྟོང་འཛིན་ག ཉེ ན་པོ འི་ཕྱོགས་ལ་ཞེ ན་ནས་སྒོམ་པའི་དུས་གཉིས་པའི་
བསམ་གཏན་དང་། ཆོས་ཉིད་རྣམ་པར་མི་རྟོག་པའི་ཏིང་འཛིན་ལ་སྒོམ་
པ་ནི་བསམ་གཏན་གསུམ་པ་བཅས་སོ། །
བཅོ་ལྔ་པ། ཤེ ས་རབ་ཀྱི་ཉམས་ལེན་བཤད་པ།
ཇི་སྐད་དུ། དེ་ནི ད་སོ་སོར་རྟོགས་པའི་ཤེས་རབ་ཀྱིས། །དྲངས་པའི་
ཤིན་སྦྱངས་བདེ་ཆེན་དང་འབྲེལ་བ། །དོན་དམ་མཉམ་བཞག་ནམ་མ ཁའི་
རྣལ་འབྱོར་གྱིས། །ཤེས་རབ་ཕར་ཕྱིན་རྫོགས་པར་བྱིན་གྱིས་རློ བ ས། །ཞེས་
པ་སྟེ། ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་ཐོས་པ་ལས་བྱུང་བའི་ཤེས་
རབ་དང༌། བསམ་པ་ལས་བྱུང་བའི་ཤེས་རབ། སྒོམ་པ་ལས་བྱུང་བའི་ཤེས་
རབ་བཅས་གསུམ་ཡོད། དེ་ཡང་དང་པོ། ཐོས་པའི་ཤེས་རབ་ནི་ཐེག་པ་
， 477



གསུམ་དང་རྒྱུད་སྡེ་བཞི་ཡིས་བསྡུས་པའི་ནང་པའི་ལུང་རྟོགས་ཀྱི་སྟོན་པའི་
དམ་ཆོས་ཇི་སྙེད་ཅིག་མཆིས་པ་ཐམས་ཅད་དང་། ཤེས་བྱ་རིག་པའི་གནས་
ཇི་སྙེད་ཅིག་མཆིས་པ་ཐམས་ཅད་དང་། ལྷག་པར་རང་ཅག་བོད་ཁ་བ་ཅན་
གྱི་ལྗོ ངས་སུ་སྔོན་བྱོ ན་ཆོས་རྒྱལ་ཆེ ན་པོ་མེས་དབོན་རྣམ་གསུམ་དང༌།
གངས་ཅན་མཁས་པའི་གཙུག་རྒྱན་ཐོན་མི་སམ་བྷོ་ཊ་དང༌། ཞུ ས་ཆེན་གྱི་
ལོ་ཙཱ་བ་ཆེན་པོ་བཻ་རོ་ཙཱ་ན། སྨན་པའི་རྒྱལ་པོ་བྱང་ཆུབ་སེམས་དཔའི་ཚུལ་
ཅན་གཡུ་ཐོག་ཡོན་ཏན་མགོན་པོ་ལ་སོ གས་པའི་ལོ་པཎ་བཀའ་དྲིན་ཅན་
ཚོའི་མཚུངས་པ་མེད་པའི་སྟོང་གསུམ་རིན་ཆེན་གྱིས་བཀང་ནས་ཕུལ་ཀྱང་
གཞལ་བར་དཀའ་བའི་བཀའ་དྲིན་ལ་བ རྟེན་ནས་གསོ་བ་རིག་པའི་གཞུང་
ལུགས་དཔལ་ལྡན་རྒྱུད་བཞི་དང་བཅས་པར་བསླབ་པར་བྱ་བ་ལ། ཐོག་
མར་དགེ་བའི་བཤེས་གཉེན་གྱི་གསུང་གི་ཐུགས་རྗེ་ཆེན་པོའི་ལམ་སྟོན་འོག་
ཐོས་པ་རྒྱ་ཆེར་བསྩལ་དགོས་པ་ནི་སྔོན་འགྲོའི་ཆ་རྐྱེན་བཟང་ཤོས་ཤིག་ཡིན་
ཅིང་། དེ་ནས་གང་ཐོས་པ་ཐམས་ཅད་ཀྱི་ཚིག་དོན་ལ་ལེགས་པར་བསམས་
ཏེ། གཞུང་ལུགས་ཐམས་ཅད་གདམས་ངག་གི་རང་བཞི ན་དུ་ཤར་བ་བྱེད་
པ་དང་། དེ་ནས་གང་ཐོས་པ་དང་བསམ་པའི་དོན་ཀུན་མ་ལུས་པ་དངོས་
སུ་ལག་ཏུ་ལེ ན་ཏེ་རང་གི་ཉམས་སུ་མྱོང་བར་བྱེ ད་དགོས་པའི་ཚུལ་ཞིག་
ཡིན་པས་ན། དེ་ཡང་རྗེ་ཙོང་ཁ་པས། དང་པོར་ཐོས་པ་རྒྱ་ཆེར་མང་དུ་
བསྩལ། །བར་དུ་གཞུང་ལུགས་ཐམས་ཅད་གདམས་པར་ཤར། །ཐ་མར་
ཉིན་མཚན་ཀུ ན་ཏུ་ཉམས་སུ་བླངས། །ཞེས་གསུངས་པ་དག་ཡིན་གཤིས།
478 |



ཐོག་མར་ཤེས་པར་བྱ་བའི་རིག་གནས་གང་ཡིན་རུང་ཐོས་པའི་བག་ཆགས་
ཟབ་མོ་ཞིག་འཇོག་ཐུབ་པ་། དེ་ནས་དེའི་དོན་གང་ཡིན་པ་དག་བསམ་པར་
བྱ་བ་ལའང་མ་རྩའམ་གཞི་རྩ་ལྟ་བུ་རེད་ཐུབ་ཅིང་། གཞི་རྩ་གང་ཡོད་པ་
དག་ལས་དེ་དག་གི་དོན་ཐམས་ཅད་ཕྱུག་པ་མེད་པ་རང་གི་དངོས་སུ་ཉམས་
སུ་ལེན་པར་འགྱུར་ཐུབ་སྟེ་ཡིད་ཀྱི་རྨོངས་པའི་དྲི་མ་རྣམས་ཡོངས་སུ་སེལ་
ནུས་པ་ཞིག་ཡིན། སྟོན་པས། ཐོས་པ་གཏི་མུག་མུན་སེལ་སྒྲོན་མེ་ཡིན། །རྐུན་
པོ་ལ་སོ གས་མི་འཁྱེར་ནོར་གྱི་མཆོག །ཀུན་ཏུ་རྨོངས་པའི་དགྲ་འཇོམས་
མཚོན་ཆ་མཆོག །ཐབས་ཚུལ་མན་ངག་སྟོན་པའི་གྲོགས་ཀྱང་ཡིན། །ཞེས་
གསུངས་པས་ཐོག་མར་ཐོས་པ་རྒྱ་ཆེར་བསྩལ་དགོས་པ་གལ་ཆེ། གཉིས་པ།
བསམ་པའི་ཤེས་རབ་ནི། དེ་ནས་རང་གི་སློབ་དཔོན་གྱི་བསྟན་པའི་གསོ་
རིག་སྨན་གྱི་རྒྱུད་བཞིའི་དགོངས་དོན་དྲི་མ་མེ ད་པ་འདི་དག་གི་གནས་
ལུགས་ལ་ལེགས་པར་བསམ་པར་བྱ་བའི་སྐབས་སུ་གང་དག་ལག་ཏུ་ལེན་
པར་བྱ་བའི་སྙིང་བཅུད་རྣམས་བདེ་བླག་ཏུ་རྟོགས་པར་བྱ་བ་དང༌། ཞིབ་
ཏུ་ཤེས་པར་བྱ་བ། རབ་ཏུ་དཔྱོད་པར་བྱ་བ་བཅས་ཀྱི་སྒོ་ནས་ཐེ་ཚོམ་གྱི་
སྒྲོ་འདོགས་ཆོད་ཅིང་། གཞན་འདྲིངས་མི་འཇོག་པའི་སྤོབས་པ་དང་གདེང་
རྙེད་ཐུབ་པ་ཞིག་བྱུང་བ་ཡིན་པས་ན་བསམ་པར་བྱ་བའི་གནས་འདི་རང་
ཉིད་ཀྱི་རྣམ་དཔྱོད་བེད་སྤྱད་དེ་མཐར་ཉམས་སུ་ལེན་པར་ནུས་པའི་དཔའ་
གདེ ང་ཞིག་ཐོབ་པ་འགྱུར་བ་ལ་ཤི ན་ཏུ་གལ་ཆེ། གསུམ་པ། སྒོམ་བྱུང་གི་
ཤེས་རབ་ནི། དེ་ལྟར་ཐོས་བསམ་གཉིས་ཡ་མ་བྲལ་བ་ཞི ག་བྱུང་ན། གང་
479



དག་སྦྱངས་པའི་སྨན་གྱི་ཤེས་བྱ་སྣ་ཚོགས་པ་དག་ལ་མཐར་ངེས་ཤེས་གསལ་
པོ་རྙེད་པའི་ཐོག་ནས་སྨན་དཔྱད་ལག་ལེན་གང་དག་གི་གནས་ལ་ཐོགས་
པ་མེ ད་པའི་ཉམས་རྙེ ད་དེ་དངོ ས་སུ་གསོ་བ་པོ་སྨན་པ་མཁས་པའི་དོན་
ཉམས་སུ་ལེན་པར་འགྱུར་ཐུབ་པ་ཡིན་པས། དེ་ཡང་བླ་སྨན་མཁྱེན་རབ་
ནོར་བུས། གསོ་དཔྱད་མདོ་རྒྱས་མ་ལུས་ཁོང་དུ་ཆུད། །ལག་ལེན་མན་ངག་
གནད་དུ་སྒྲིལ་བ་དང༌། །སྙིང་རྗེ་ཆེན་པོའི་གཞན་དབང་སོང་བ་ཡིས། །འཚོ་
བྱེ ད་དམ་པས་ས་འདིར་ཡོངས་གང་ཤོག །ཅེས་གསུངས་པ་ཡང་ཐོས་བསམ་
སྒོམ་གསུམ་གྱི་དོན་འདི་དག་ཡ་མ་བྲལ་བའི་སྒོ་ནས་ཐོག་མར་གསོ་དཔྱད་
ཀྱི་མདོ་རྣམས་ཁོང་དུ་ཆུད་དགོས་པ་དང་། བར་དུ་ལག་ལེན་གྱི་མན་ངག་
ཐམས་ཅད་གནད་གཅིག་ཏུ་སྒྲིལ་ཐུབ་པ་ཞིག་དགོས་པ། ཐ་མར་དོན་ཉམས་
སུ་ལེན་པའི་སྐབས་དངོས་སུ་འགྲོ་ལ་བརྩེ་བ་སྙིང་རྗེ་ཆེན་པོ་སྒོམ་པའི་སྨན་
པ་སེམས་རྒྱུད་བཟང་པོ་ཞིག་གི་ངང་ནས་ནད་པའི་གཞན་དོན་མཛད་པར་
འགྱུར་བ་ཞིག་བྱུང་ན། དགོས་དོན་སྙིང་པོ་ཡོངས་སུ་ཚང་བར་གྱུར་བ་ཡིན།
དེ་ཡང་ཀུན་བཟང་བླ་མའི་ཞལ་ལུང་ལས། འདི་ལྟར་གསུངས་ཏེ། དང་
པོ་ཐོས་བསམ་གྱིས་སྒྲོ་འདོགས་བཅད་ནས་སྒོམ་པས་ཉམས་སུ་ལེན་པའི་
དུས་སུ། ཕྱི་ཡུལ་ལྔའི་སྣང་བ་ཐམས་ཅད་མེ ད་བཞིན་དུ་འཁྲུལ་ངོ་ལ་སྣང་
བ་རྨི་ལམ་ལྟ་བུ་རྒྱུ་རྐྱེན་རྟེན་འབྲེལ་ཚོགས་པ་ལས་གློ་བུར་དུ་སྣང་བ་སྒྱུ་མ་
ལྟ་བུ། མེད་པ་ལ་ཡོད་པར་སྣང་བ་ནི་མིག་ཡོར་ལྟ་བུ། སྣང་བཞིན་བདེ ན་
པར་མ་གྲུབ་པའི་སྨིག་སྒྱུ་ལྟ་བུ། ཕྱི་ནང་གང་ལའང་མེད་བཞིན་དུ་སྣང་བ་
480
-
---



བྲག་ཆ་ལྟ་བུ། རྟེན་དང་བ རྟེན་པ་མེ ད་པས་དྲི་ཟའི་གྲོང་ཁྱེ ར་ལྟ་བུ། སྣང་
ལ་རང་བཞིན་མེ ད་པས་གཟུགས་བརྙན་གྱི་སྣང་བ་ལྟ་བུ། མེད་སྣང་ཅིར་
ཡང་འཆར་བར་སྤྲུལ་པའི་གྲོང་ཁྱེར་ལྟ་བུ་བཅས་དངོས་པོ་མེ ད་པའི་སྟོང་
གཟུགས་སྒྱུ་མའི་དཔེ་བརྒྱད་དུ་བཀྲལ་ནས་སྣང་བ་ཐམས་ཅད་རྫུན་པའི་
རང་བཞིན་དུ་བསྟན་ནས་ཆོས་ཉིད་གསལ་སྟོང་ནམ་མཁའ་ལྟ་བུར་རྟོགས་
པའི་ངང་དུ་འཇོག་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་ཡིན། ཞེས་གསུངས་
ཞིང༌། དེས་ན་ཆོས་རབ་ཏུ་རྣམ་པར་འབྱེ ད་པ་ནི་བློ་གྲོས་སམ་ཤེས་རབ་
ཀྱི་དོན་ཡིན་གཤིས། དེ་ལྟ་བུའི་ཤེས་རབ་གསལ་བ། ཤེས་རབ་མྱུར་བ། ཤེས་
རབ་ཟབ་པ་བཅས་ཀྱི་སྒོ་ནས་ཆོས་རྣམས་ཀྱི་གནས་ལུགས་མཐར་ཐུག་གང་
ཡིན་པ་དེ་ཉིད་མ་འདྲེས་པར་སོ་སོར་རབ་ཏུ་རྣམ་པར་འབྱེད་ནུས་པའི་ཤེས་
རབ་ཀྱི་རྩིས་ཟིན་པར་བྱས་པའི་སྟོབས་ཀྱིས་དྲངས་པའི་ལུས་སེམས་གཤིན་
སྦྱངས་ཀྱི་བདེ་བ་ཆེན་པོའི་ཉམས་དང་འབྲེལ་བའི་སྟེང་ནས། བདག་གཞན་
ནམ་མཁའ་དང་མཉམ་པའི་ཕྱི་ནང་སྣོད་བཅུད་ཀྱི་འཁོར་འདས་ཀྱི་དངོས་
པོའི་ཆོས་རྣམས་ཐམས་ཅད་སྣང་ལ་རང་བཞིན་དུ་མ་ངེས་པའི་འཇའ་འོད་
དང༌། ཆོས་ཉིད་སྟོང་གསལ་ནམ་མཁའ་ལྟ་བུར་སྤྲོས་བྲལ་ཆོས་ཀྱི་དབྱིངས་
སུ་ད བྱེ ར་མེ ད་རོ་ག ཅི ག་ཏུ་འདྲེ ས་ཤིང་རྟོ གས་པའི་ངང་དུ་མཉམ་པར་
བཞག་པ་ན། ཤེས་རབ་ཀྱི་ཕ་རོལ་ཏུ་ཕྱིན་པའི་ཆོས་ཞེས་བྱ་བ་ཡིན། དེ་
ལྟ་བུའི་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་དྲུག་ལ་ལེགས་པར་ཡོངས་
སུ་བསླབ་ཅིང༌། ཉམས་སུ་ལེན་པར་མཛད་པ་ནི་སྨན་པ་བྱང་ཆུབ་སེམས་
481



དཔའ་སེམས་དཔའ་ཆེན་པོ་རྣམས་ཀྱིས་བྱང་ཆུབ་སེམས་དཔའི་སྤྱད་པ་ལ་
སྤྱོད་ཅིང་། རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བའི་
ཕྱིར་དུ་ཡིན་པས། བདག་པས་གཞན་གཅེས་པར་འཛིན་པའི་སྨན་པ་བྱང་
ཆུབ་སེམས་དཔའ་ཞིག་གི་ངོས་ནས་བྱང་ཆུབ་སེམས་དཔའི་སྤྱོད་པ་ཕ་རོལ་ ་
ཏུ་ཕྱིན་པ་དྲུག་གི་ཉམས་ལེ ན་མ་ཚང་བ་མེ ད་པར་ཐམས་ཅད་ཀྱི་གནད་
རྣམས་ཡོངས་སུ་སྨན་གྱི་ནང་དུ་བསྒྲིལ་ནུས་ཤིང་། ཤིན་ཏུ་ངོ་མཚར་ཆེ་ལ་
རྨད་དུ་བྱུང་བའི་གསོ་རིག་སྨན་གྱི་གཞུང་ལུགས་དཔལ་ལྡན་རྒྱུད་བཞི་ཉིད་
ཡིན་པས་རྗེས་འཛིན་ག སོ་བ ར ་རི ག་པར་དོན་དུ་གཉེ ར་བའི་གང་ཟག་
རྣམས་ཀྱིས་ཐུན་མོང་མ་ཡིན་པའི་ཁྱད་ཆོས་འདི་དག་གི་གནད་ལ་གང་ཐུབ་
ཀྱི ས་མི་ཉམས་ལག་ཏུ་ལེ ན་པར་བྱ་བ་ནི་ཤི ན་ཏུ་གལ་འགངས་ཆེ་བའི་
གནད་གཅིག་ཡིན།། །།
482



ལེའུ་བཅུ་གཅིག
བསྟོད་ཕྱག་འབུལ་བ་ལ་ལྔ་།
དང་པོ། བསྟོད་ཕྱག་གི་དམིགས་རིམ།
བསགས་སྦྱོང་གཉིས་ཀའི་ཕུལ་དུ་གྱུར་བ་ནི་བླ་མ་དུས་གསུམ་སངས་
རྒྱས་ཀུན་དང་ངོ་བོ་དབྱེར་མེད་གཅིག་གི་སྒོ་ནས་བསྟོ ད་ཅིང་ཕྱག་འཚལ་
བ་ཉི ད་ཡིན་ཅིང་། དེ་ཡང་ནམ་མཁའི་མཐའ་དང་མཉམ་པའི་སེམས་ཅན་
ཐམས་ཅད་འགྲོ་བ་མིའི་ལུས་སུ་བསྒྱུར་ཏེ། རང་གི་གཡས་གཡོན་རྒྱབ་མདུན་
གྱི་ས་གཞི་ཆེན་པོ་འདི་གང་བའི་ཚུལ་གྱིས་མདོར་ན་དམིགས་པ་མེད་པའི་
མཁའ་ཁྱབ་ཀྱི་སེམས་ཅན་ཐམས་ཅད་ཞིང་གི་རྡུལ་སྙེད་དུ་སྤྲུལ་ནས་ལུས་
གུས་པས་འདུད་ཅིང་། ལག་གཉིས་ཐལ་མོར་སྦྱར་བར་བྱས་ཏེ་ཕྱག་འཚལ།
ངག་གི་སྒོ་ནས་བསྟོ ད་དབྱངས་སྙན་ཅིང་སྒྲོག ཡིད་ཀྱི་སྒོ་ནས་སེམས་
གཞན་དུ་མ་གཡེང་བར་མི་མཇེད་འཇིག་རྟེ ན་གྱི་ཞི ང་འདིར་ཆོས་ཀྱི་ཕུང་
པོ་བརྒྱད་ཁྲི་བཞི་སྟོ ང་སྟོན་པར་མཛད་པའི་སྟོན་པ་བླ་ན་མེད་པ་བཀའ་
དྲིན་ཅན་དཔལ་རྒྱལ་བ་ཤཱཀྱ་ཐུབ་པ་དེའི་བཀའ་དྲིན་ཡིད་ལ་དྲན་ཅིང་། སྐུ་
གསུ མ་ཐུ གས་ཀྱི་ཡོན་ཏན་རབ་ཏུ་དྲན་པར་བྱས་ཏེ་དད་གུས་ཆེན་པོ ས་
བསྟན་པའི་སྟོན་པ་ཐུབ་པའི་དབང་པོ་གཙོ་བོ་དེ་ལ་སྔོན་དུ་བསྟོ ད་ཕྱག་
གསུམ་ཕུལ་ཏེ། སྐྱབས་མགོན་རྒྱལ་བ་ཐམས་ཅད་མཁྱེན་ཅིང་གཟི གས་པ་
་
483



ཆེན་པོ འི་གསུང་འདི་ཉིད་འདོན་པར་བྱ་སྟེ། འགྲོ་ལ་ཕན་བཞེ ད་ཐུགས་
རྗེས་རབ་སྐྲུན་པ། །སྤང་རྟོགས་སྐྱོབ་པ་མཆོག་བརྙེས་ལྷ་ཡི་ལྷ། །རྟེན་འབྱུང་
གཏམ་གྱི་འགྲོ་རྣམས་འདྲེན་མཛད་པ། །ཐུབ་དབང་སྨྲ་བའི་ཉི་མོར་འགོ ས་
ཕྱག་འཚལ། །ཞེ ས་ལན་གསུམ་ཕུལ་ཏེ། དེ་ནས་རྫོགས་པའི་སངས་རྒྱས་
སྨན་གྱི་བླ་བཻཌཱུརྱའི་འོ ད་ཀྱི་རྒྱལ་པོ་དང་ངོ་བོ་དབྱེར་མེ ད་པའི་མཚུངས་
མེད་སྤྲུལ་པའི་སྐྱེས་མཆོག་ཆེན་པོ་འགྲོ་མགོ ན་མཧཱ་གུ་ཎའམ་རང་གི་དྲིན་
ཅན་རྩ་བའི་བླ་མ་དབྱེར་མེད་ཆུ་ལ་ཆུ་བཞག་ལྟ་བུའི་སྒོ་ནས་སྒོ་གསུམ་དད་
པ་ཆེན་པོའི་ངང་ནས་ཕྱག་འཚལ་དགོས། །
གཉིས་པ། བསྟོད་ཕྱག་དངོས་འབུལ་བ་དང་ཕན་ཡོན།
གང་གི་དྲིན་གྱིས་བདེ་ཆེན་ཉིད། །སྐད་ཅིག་ཉིད་ལ་འཆར་བ་གང་། །བླ་
མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་དཔལ་ལ་འདུད། །ཅེས་པ་སྟེ།
ཚིག་རེ་དང་ཕྱག་རེ་སྒྲུགས་གྲངས་བ རྒྱ་དང་རྩ་གཅི ག་གམ་ཞེ ར་གཅི ག་
མདུ ན་གསུམ་སོགས་དུས་ཀྱི་ལོང་ཡོད་མེ ད་ལ་བལྟས་ཏེ་གང་ཐུབ་གཅིག་
བསྟོད་ཕྱག་འབུལ་བར་བྱ་བ་དང་། དེ་ལྟར་ཕྱག་འཚལ་བའི་སྐབས་སུ་རང་
ཉིད་གཅིག་པུས་རང་གི་སྡིག་སྒྲི བ་ཁོ་ན་དག་པའི་ཆེ ད་དུ་མ་བསམ་པར་
ཁམས་གསུམ་འཁོར་བའི་སེམས་ཅན་ཐམས་ཅད་ཀྱི་སྡིག་སྒྲིབ་བག་ཆགས་
དང་བཅས་པ་དག་པའི་ཕྱིར་རང་གིས་གཙོས་པའི་མཁའ་ཁྱབ་ཀྱི་སེམས་
484



ངག་
ཅན་ཇི་སྙེད་གཅིག་མཆིས་པ་ཐམས་ཅད་ཀྱིས་ཕྱོགས་བཅུ་དུས་གསུམ་གྱི་
དེ་བཞིན་གཤེགས་པ་སྲས་དང་བཅས་པ་ཐམས་ཅད་འདུས་པའི་ངོ་བོ་རྒྱལ་
བ་རྡོ་རྗེ་འཆང་རྣམ་པ་དྲིན་ཆེན་རྩ་བའི་བླ་མའི་ཚུལ་དུ་བྱོན་པ་དེ་ཉིད་ལ་
མོས་གུ ས་གདུང་ཤུགས་དྲག་པོས་གསོལ་བ་སྙིང་ནས་བཏབ་སྟེ་གུས་པས་
ཕྱག་འཚལ་དགོས། དེ་ཡང་མདོ་ལས། པད་མ་ཁ་འབུས་ཕྱེ་འདྲ་བ། །ལག་
གཉིས་སྤྱི་བོ ར་ཐལ་སྦྱར་ཏེ། །ལུས་དཔག་མེ ད་པའི་སྤྲི ན་ཚོགས་བཅས།
།ཕྱོགས་བཅུའི་སངས་རྒྱས་ལ་ཕྱག་འཚལ། །ཞེས་པད་མའི་འདབ་མ་ཁ་ཕྱེ་
བ་དང་འདྲ་བའི་ལག་པའི་སོར་མོ་རྣམས་གཅིག་ཏུ་མཉམ་པར་སྦྱར་བ་མ་
ཟད། པད་མའི་དབུས་སུ་ཟེའུ་འབྲུ་ཡོད་པ་བཞི ན་ལག་པའི་མཐེ་བོང་
གཉིས་ནང་དུ་བཅུག་སྟེ་ཁོང་སྟོང་པ་མིན་པའི་ཚུལ་གྱིས་སྤྱི་བོར་བསྐྱངས་
པ་དེའི་བསོ ད་ནམས་ཀྱིས་དེ་བཞིན་གཤེགས་པའི་དབུའི་གཙུག་ཏོར་གྱི་
ཡོན་ཏན་ཇི་སྙེད་ཅིག་ཡོད་པ་དག་འགྲུབ་པར་འགྱུར་བ་དང་། དེ་ནས་སྨིན་
དབྲག་ཏུ་ཐལ་མོ ར་སྦྱར་བ་བྱས་པ་དེ ས་སངས་རྒྱས་ཀྱི་མཛོད་སྤུ་དང་།
མཚན་བཟང་སོ་གཉིས་སྐུ་ཡི་ཡོན་ཏན་ཇི་སྙེད་ཅིག་མཆིས་པ་རྣམས་འགྲུབ་
པར་འགྱུར་བ་དང་། དེ་ནས་མགྲིན་པར་སྦྱར་བ་དེས་གསུང་དབྱངས་ཡན་
ལག་དྲུག་ཅུ་སོགས་གསུང་གི་ཡོན་ཏན་ཇི་སྙེད་ཅིག་ཡོད་པ་དག་འགྲུབ་པར་
འགྱུར་བ་དང༌། དེ་ནས་སྙིང་གར་སྦྱར་བ་དེས་ཀུན་མཁྱེན་རྣམ་པར་མི་རྟོག་
པའི་ཡེ་ཤེས་ཐུགས་ཀྱི་ཡོན་ཏན་ཇི་སྙེད་ཅིག་ཡོད་པ་རྣམས་འགྲུབ་པར་
འགྱུར་ཞིང་། མདོར་ན་སྤྲུལ་སྐུ། ལོངས་སྐུ། ཆོས་སྐུ། ངོ་བོ་ཉིད་སྐུ་བཅས་
485



མཐར་རང་གཞན་སེམས་ཅན་ཐམས་ཅད་མཐར་ལུས་ངག་ཡིད་གསུམ་གྱིས་
བསགས་པའི་སྡིག་སྒྲིབ་དག་ནས་སྐུ་བཞིའི་བདག་ཉིད་ཅན་ཞིག་ཏུ་འགྲུབ་
པར་འགྱུར་བའི་ཕན་ཡོན་བགྲང་གིས་མི་ལང་བ་དག་ཡོད་པ་ཡིན། གངས་
ཅན་བོད་ཀྱི་གསོ་རིག་བསྟན་པའི་གཙུག་རྒྱན་མགྲོ་མགོན་མཧཱ་གུ་ཎའམ་རྗེ་
བཙུན་གཡུ་ཐོག་ཡོན་ཏན་མགོན་པོ་དེ་ཉིད་ནི་གདུལ་བྱའི་སྣང་ངོར་སྨན་
པའི་རྒྱལ་པོ་བྱང་ཆུབ་སེམས་དཔའ་ཁྱིམ་པའི་ཚུལ་དུ་བྱོ ན་པ་ལ་དོན་དམ་
དུ་ཀུན་ཏུ་བཟང་པོ་རྒྱལ་བ་རྡོ་རྗེ་འཆང་སྟོན་པ་མི་བསྐྱོད་སྨན་གྱི་བླ་དང་
ངོ་བོ་དབྱེར་མེ ད་གཅིག་ཏུ་གྱུར་བ་ཡིན། །
གསུམ་པ། རྗེ་བླ་མ་གཡུ་ཐོག་པའི་སྐུ་གསུང་ཐུགས་ཀྱི་
ཡོན་ཏན།
རྗེ་བཙུན་གཡུ་ཐོག་ཉིད་ཀྱིས་ཞལ་ནས། ཁོ་བོ་ནི་རིག་པའི་གནས་ལྔ་
ལ་སྦྱངས་པའི་མཁས་པའི་འགྲན་ཟླ་མེད་པ་སྟེ། རྒྱ་གར་དུ་མུ་སྟེགས་དེ་ཙམ་
བཏུལ་ནས་ནང་པ་ལ་བཅུག བོད་དབུས་གཙང་དུ་ཡང་ད་ལྟ་འཆད་རྩོད
རྩོམ་པའི་ཚུལ་ཁོ་བོ་ལ་འགྲན་པར་སུས་སྤོབས། ནང་ལྟར་གྲུབ་པ་ཐོབ་
ཚུལ་ཡང་། རྐང་མགྱོགས་ལ་སོ གས་པའི་ཐུན་མོང་གི་དངོས་གྲུབ་བརྒྱད་
ཐོབ་པ་ནི། དེང་སང་གངས་ཅན་པ་སྣང་བ་མ་དག་པ་ཐམས་ཅད་ཀྱི་སྣང་
ངོ ར་གསལ་བ་འདི་ག་ཡིན་ལ། གསང་བ་ལྟར་རབ་འབྱམས་རྒྱལ་བའི་
486



དཀྱིལ་འཁོར་མ་ལུས་པ་མེད་པའི་སྐུ་གསུང་ཐུགས་མི་ཟད་པ་རྒྱན་གྱི་འཁོར་
ལོ་དང་། ཁྱད་པར་ཅུང་ཟད་ཙམ་ཡང་མེད་པས་མཆོག་གི་དངོས་གྲུབ་ཐོབ་
བམ་མ་ཐོབ་ཐེ་ཚོམ་ཟ་བར་བྱེད་དམ། ཁྱད་པར་རྒྱ་གར་དུ་འཚོ་བྱེ ད་གཞོན་
ནུ། གུ་རུ་པདྨ། དཔའ་བོ། ཕ་དམ་པ། བི ར་ཝ་པ། སྐྱེས་བུ་མེ་ལྷ། བོད་དུ་
སྲོང་བཙན་སྒམ་པོ། དྭགས་པོ་ལྷ་རྗེ་རྣམས་ཁོ་བོ་ཡིན་ཅིང་། རྒྱ་གར་གྱི་
གྲུབ་ཆེན་གཞན་ཐམས་ཅད་དང་། ཁོ་བོའི་རྟོགས་པ་ནུས་མཐུ་མཉམ་པ་
ཡིན་ལ། ཞིང་ཁམས་འདིའི་གདུལ་བྱ་རྫོགས་པའི་མཐར། ལུས་ཀྱི་ཕུང་
པོ་འདི་མ་སྤངས་པར་སྨན་བླ་མི་བསྐྱོད་རྒྱལ་པོའི་ཞིང་ཁམས་སུ་འགྲོ་བ་
ཁྱེད་ཀྱི་མ་རི ག་གམ། ཞེས་དག་པའི་ཞིང་དུ་སྐུ་འཇའ་ལུས་ཀྱི་གོང་བུར་
མ་ཕེབས་པའི་སྔོན་རོལ་དུ་བུ་སློ བ་དང༌། ཡོན་བདག་ལ་སོགས་ལྷ་མིའི་
ཚོགས་རྣམས་ལ་ཡང་རྡོ་རྗེའི་སྙན་མགུར་འདི་དག་གསུ ངས་ཏེ། ཀ་ཡེ་
གསོན་དང་སྐལ་ལྡན་ཀུན། །ལེགས་པར་གསོན་དང་འཇིག་རྟེན་མི། །ལྷག་
པར་འདི་ཚོགས་ལྷ་མི་རྣམས། །ཁྱེད་སྔོན་ཆད་མ་ཉན་དགུ་ཉན་ཡང་།།
འཁྲུལ་ཚིག་ཅལ་ཅོལ་ལུང་མ་བསྟན། །དེ་རིང་ཉན་པ་དོན་ཆེན་ཡིན། །སྔོན་
ཆད་མ་བལྟས་དགུ་བལྟས་ཀྱང་། །འཁྲུལ་སྣང་རྫུན་གྱི་རི་མོ་ཡིན། །དེ་རིང་
ལྟོས་དང་སྒྲིབ་གཉིས་དག །མི་ང་ངོ་ཁྱེད་ཀྱིས་མ་ཤེས་ན། །ང་བདེ་གཤེགས་
ཀུན་གྱི་ཕོ་ཉ་ཡིན། །ལུས་ནད་རྣམས་ཀྱི་སྐྱབས་མགོན་ཡིན། །བ རྟན་གཡོ་
ཤེས་བྱས་གར་ཁྱབ་ཏུ། །ང་ཡིས་ལུས་ངག་ཡིད་ཀྱིས་ཁྱབ། །སྒྱུ་ལུས་གཟུགས་
ཀྱི་ཕུང་པོ་ཡིན། །ཡི་དམ་ལྷ་ཚོགས་ངོ་བོ་གྲུབ། །སྙིགས་མ་གདོས་བཅས་
487



རང་སར་དག །འཇའ་ཚོན་ལྟ་བུར་ངོས་བཟུང་སྟེ། །ཆུ་ཟླའི་གར་བཞིན་
ཅིར་ཡང་འཆར། །ངག་གྲག་སྟོང་བྲག་ཅའི་གླུ་དབྱངས་ལས། །བརྒྱད་ཁྲི་
བཞི་སྟོང་ཆོས་སྒྲ་སྒྲོག །གང་ལ་གང་འདུལ་ཆོས་ཆར་འབེབས། །སེམས་
ཅན་སྨིན་གྲོལ་ལམ་ལ་བཀོ ད། །སེམས་གསལ་སྟོང་སྤྲོས་བྲལ་གཉུག་མའི་
ངང་། །བདེ་ཆེན་ཁྱབ་ལ་རྒྱུ ན་ཆད་མེད། །སྟོང་ཉིད་སྙིང་རྗེ་དབྱེར་མེད་
པས། །སྤྲོས་མཚམས་རང་སར་ཐིམ་ནས་གདའ། །ང་སྐད་ཅིག་གཅིག་གིས་
བྱེ་བྲག་འབྱེ ད། །ང་སྐད་ཅིག་གཅིག་གིས་རྫོགས་སངས་རྒྱས། །ཞིང་ཁམས་
བརྒྱ་རུ་དུས་གཅིག་འགྲོ། །སངས་རྒྱས་བརྒྱ་དང་དུས་གཅིག་མཇལ། སྤྲུལ་
པ་བརྒྱར་ཡང་དུས་གཅིག་འགྱེད། །སེམས་ཅན་བརྒྱ་ནི་དུས་གཅིག་འདྲེན།།
ཟད་པར་ཟི ན་གནོན་ཐམས་ཅད་འགྲུབ། །ཐེ་ཚོམ་མེ ད་པར་མོས་གུས་
བ གྱིས། །སོམ་ཉི་མེད་པར་གསོལ་བ་འཐོབ། །རང་སྣང་མ་དག་རབ་རིབ་
ཀྱིས། །དེ་དག་ཐམས་ཅད་མ་མ ཐོ ང་ཡང་། །ཀུན་གྱི་མཐུན་སྣང་གྲུབ་པ་
ལ། །ནང་དུག་གསུམ་རྣམ་རྟོག་སེམས་ཀྱི་ནད། །ཕྱི་རླུ ང་མཁྲིས་བད་ཀན་
ལུས་ཀྱི་ནད། །ཐབས་མཁས་ཐུགས་རྗེའི་སྨན་གྱིས་གསོས། །སྨན་པ་ཟེར་
ན་ང་ལ་བགྱི། །ཆོས་བཀའ་འགྱུར་བསྟན་འགྱུར་བློ་ནས་འཆད། །མུ་སྟེགས་
རྒོལ་ངན་རིག་པས་བཅོམ། །སངས་རྒྱས་བསྟན་པའི་རྒྱལ་མཚན་བཙུགས།།
མཁས་པ་ཟེར་ན་ང་ལ་ཟེར། །ལྷོ་དཔལ་གྱི་རི་ལ་ཕྱིན་པའི་ཚེ། །མི་རྒོད་
ཇག་པས་བར་དུ་བཅད། །ལྟ་སྟངས་གཅིག་གིས་ཐམས་ཅད་རེངས། །གྲུབ་
ཐོབ་ཟེར་ན་ང་ལ་ཟེར། །ནུབ་ཕྱོགས་ཨུ་རྒྱན་ཡུལ་དུ་ཕྱིན་པའི་ཚེ། །ཤ་
488



ཟ་མཁའ་འགྲོ ས་གནམ་ལྕགས་ཕབ། །སྡིགས་མཛུབ་ལྟད་པས་མཁའ་འགྲོ་
འགྱེལ། །གྲུབ་ཐོབ་ཟེར་ན་ང་ལ་ཟེར། །སི རྒ་གླི ང་དུ་ཕྱིན་པའི་ཚེ། །གྲུ་
ཟིང་ཆུ་བོའི་དབུས་སུ་ཞིག །བྱ་བཞིན་འཕུར་ནས་གྲོགས་ཀྱང་བསྒྲལ། །གྲུབ་
ཐོབ་ཟེར་ན་ང་ལ་ཟེར། །ཀ་ལ་ཚལ་དུ་ཕྱིན་པའི་ཚེ། །དུག་སྦྲུལ་ཁ་རླངས་
མུ ན་ལྟར་གཏིབས། །སྙིང་རྗེ་བསྒོམས་པས་མྱུར་དུ་ཞི། །གྲུབ་ཐོག་ཟེར་ན་
ང་ལ་ཟེར། །སྟག་གཟིག་ཡུལ་དུ་ཕྱིན་པའི་ཚེ། །སོག་པོའི་དམག་དང་འཕྲད་
པའི་ཚེ། །བྲག་རི་ཕར་ཐལ་ཚུར་ཐལ་ཕུག །གྲུབ་ཐོག་ཟེ ར་ན་ང་ལ་ཟེ ར།།
བལ་ཡུལ་འཕགས་པ་ཤིང་ཀུན་ཏུ། །བོ ན་དང་རྫུ་འཕྲུལ་འགྲན་པའི་ཚེ།།
ཉིན་ཕྱེད་བར་དུ་ནམ་མཁར་བསྡད། །གྲུབ་ཐོབ་ཟེར་ན་ང་ལ་ཟེར། །རྡོ་
རྗེ་གདན་ནས་གངས་ཅན་ལྗོངས། །ཉིན་ལམ་གཅིག་ལ་བཅད་ནས་འོངས།།
གནས་འདིར་མེ་ཏོག་སྐྱེས་སུ་ཁྱེར། །གྲུབ་ཐོབ་ཟེར་ན་ང་ལ་ཟེར། །གཙང་
གི་ཚོང་འདུས་འགུར་མོ་རུ། །རྟ་བདུན་རྒྱལ་པོས་བཙོན་དུ་བཅུག །སྨན་
རྒྱལ་གསེར་མདོག་ཆར་དུ་ཕབ། །གྲུབ་ཐོབ་ཟེར་ན་ང་ལ་ཟེར། །ལར་དེ་
འདྲ་བརྗོད་པས་ཟད་མཐའ་མེད། །སེམས་ལ་རང་དབང་ཐོ བ་པའི་མི། །ས་
ཆུ་མེ་རླུ ང་ལྷ་འདྲེ་སོགས། །བ རྟན་གཡོའི་དགྲ་ཡི ས་བ རྫི་མི་ནུས། །མཁའ་
ལ་འཕུར་ན་བྱ་ལས་མགྱོགས། །ཆུ་ལ་འཛུལ་ན་ཐོགས་རྡུགས་མེད། །རི་
བོ་འབིགས་ན་གནམ་ལྕགས་ཐོག །མེ་དཔུང་དབུས་སུ་མེ་ལྷ་ཡིན། །དུས་
སྙིགས་མའི་སེམས་ཅན་བསོ ད་ནམས་ཆུང་། །ང་མ ཐོང་ང་མིང་ཐོས་པ་
ཞུང་། །མཐོང་ཐོས་དྲན་རེག་དད་པ་ལ། །བྱང་ཆུབ་བླ་མེད་མྱུ་གུ་བསྐྲུན།།
489



སྐལ་པར་བསགས་པའི་སྡིག་པ་སྦྱངས། །ཚེ་འདིའི་མི་མཐུན་བར་ཆད་
བཟློག །རང་འཚེངས་གཞན་འཚེངས་གཉིས་ཀ་འཚེངས། །དེ་ཡི་རྗེ་སུ་སློབ་
ཚད་འཚེངས། །ང་ལ་ལོག་ལྟའི་སེམས་ཅན་ཡང་། །གནོད་བྱེད་བདེ་བར་
འབྲེལ་བའི་ཕྱིར། །བདེ་ནས་བདེ་བར་འདྲེན་པར་བྱ། །འདི་ལ་ཐེ་ཚོམ་
ཡོད་རེ་ཀན། །ལར་ང་ལ་བློ་སྙིང་ག ཏད་ནུས་ན། །གསོ ལ་བ་ཕུར་ཚུགས་
འདེབས་ནུས་ན། །ཐེ་ཚོམ་ཡིད་གཉིས་སྤོངས་ནུས་ན། །ཚེ་གཅིག་སྐྱབས་
གནས་རེ་བ་ན། །དེ་མ་ཐག་ཏུ་སྒྲིབ་གཉིས་བྲལ། །དངོས་ཉམས་རྨི་ལམ་
ང་འཕྲད་ན། །གནས་སྐབས་མཐར་ཐུག་ལམ་མཆོག་སྟོན། །ད་ལྟར་བཞུགས་
དང་སླད་ཀྱི་བྱོན། །བུ་དང་སློབ་མས་དེ་ལྟར་དགོངས། །རེ་ཞིག་ཞིང་འདིའི་
གདུལ་བྱ་རྫོགས། །ད་ནི་མི་བསྐྱོད་གནས་སུ་འགྲོ། །ཞེས་གསུངས་ནས་འདི་
ལྟ་བུའི་འཕྲིན་ལས་ཀྱི་མཛད་པ་རླབས་ཆེན་མཛད་མཐའ་མེད་པ་བསྐྱངས་
ནས་མཐར་དགུང་གྲངས་བརྒྱ་དང་ཉི་ཤུ་རྩ་ལྔར་གདུལ་བྱའི་བསོ ད་ནམས་
ཀྱི་ལས་དང་བསྐལ་པས་ཡོངས་སུ་དབེན་ཏེ་རེ་ཞིག་སྐུ་ཡི་བཀོད་པ་འཇའ་
ལུས་འོད་ཀྱི་ཕུང་པོར་བསྡུས་ནས། སྨན་བླ་མི་བསྐྱོད་རྒྱལ་པོའི་ཞིང་དུ་
གཤེགས་པ་ཡིན། །
བཞི་པ། བསྟོད་ཕྱག་འབུལ་དགོས་པའི་རྒྱུ་མཚན།
དེ་ལྟར་རྗེ་བཙུན་མཧ་ཎ་ཡི་མཁྱེན་བརྩེ་ནུས་པའི་ཡོན་ཏན་དང་སྐུ་
490



གསུང་ཐུགས་ཀྱི་བཀའ་དྲིན་ཡིད་ལ་དྲན་ཅིང་། མོས་གུས་དང་དད་པ་ཆེན་
པོའི་སྒོ་ནས་བླ་མ་རྗེ་བཙུན་གཡུ་ཐོག་ཡོན་ཏན་མགོན་པོ་དེ་ཉིད་དྲུག་པ་
རྒྱལ་བ་རྡོ་རྗེ་འཆང་ཆོས་སྐུ་ཀུན་ཏུ་བཟང་པོ་སྨན་བླ་མི་བསྐྱོད་རྒྱལ་པོ་དང་
ཁྱད་པར་ཅུང་ཟད་ཙམ་ཡང་མེད་པར་ཡིད་ཆེས་བ རྟན་པོའི་སྒོ་ནས་བསྟོད་
ཕྱག་ཡང་ཡང་བཙལ་བར་གྱུར་ན། ཚེ་རབས་འཁོར་བ་ཐོགས་མེ ད་ནས་
བསགས་པའི་ལས་ཀྱི་སྒྲིབ་པ་རྣམས་མྱུར་དུ་དག་ཅིང་། རླབས་ཆེན་ཚོགས་
གཉིས་རབ་ཏུ་རྫོགས་པར་གྱུར་བ་མ་ཟད་དངོས་སམ་རྨི་ལམ་ཚུན་དུ་རྗེས་
སུ་བཟུང་ཞིང་། གནས་སྐབས་ཚེ་འདི་དང་ཕྱི་མ་ཚེ་རབས་ཀུན་ཏུ་ལམ་
བཟང་པོ་ཉིད་སྟོན་པར་འགྱུར་བ་རྗེ་བཙུན་གྱི ས་དངོས་སུ་ཞལ་བཞེས་
མཛད་ཡོད་པ་ཡིན་པས། རིག་འཛིན་སྨན་གྱི་རྒྱུད་པ་འཛིན་པའི་རྗེས་འཇུག་
དག་གིས་དེ་ལྟར་ཉམས་སུ་བླངས་བར་བྱ་འོས་པ་ཡིན། དཔེར་ན། སྔོན་
རྒྱ་གར་གྱི་དཔལ་ཎ་ལེན་ཌར་པཎ་ཆེན་རྣམས་ཕྱི་རོལ་མུ་སྟེགས་པའི་རྩོད་
པ་བཟློག་པའི་ཕྱིར་ཕྱོགས་བཞིར་པཎ་ཆེན་རེ་རེ་ཡོད་ཅིང་། དུས་གཅིག་
ཏུ་ནཱ་རོ་པས་དཔལ་ཎ་ལན་ཌར་པཎ་ཆེན་གྱི་མཚན་བཞེས་ནས་སྒོ་སྲུང་
མཛད་པའི་སྐབས་ཤིག་ནུབ་གཅིག་རྨི་ལམ་ནང་དུ་བུ་མོ་སྔོ་གསང་མ་གཅིག་
གིས། ཁྱེད་རང་ཚིག་ལ་མཁས་པ་ཞིག་མ་གཏོགས་དོན་ལ་མཁས་པའི་མཁས་
པ་ཞིག་མ་ཡིན་པས། ཁྱེད་རང་ངེས་པར་དུ་དོན་ལ་མཁས་པ་ཏེ་ལོ་པ་ཞེས་
བྱ་བ་ཞིག་ཡོད་པས་དེར་སོང་ཞེས་སྨྲས་པ་རྨིས། གཉིད་བསད་མ་ཐག་ཏུ་
དེ་ནི་མཁའ་འགྲོ་མ་ཞིག་གི་ལུང་བསྟན་ཡིན་པ་མཁྱེན་ནས་ཚ་གྲང་གི་ངལ་
491：



དུབ་མང་པོ་མྱངས་ནས་ཡུལ་གྲུ་མང་པོར་མྱུལ་ཏེ་བརྩད་གཅོད་མཛད་ཀྱང་
མ་རྙེད། ཉིན་གཅིག་ལུང་པ་ཞིག་གི་ནང་མི་ཞིག་ལ་ཏེ་ལོ་པ་ཞེས་བྱ་བའི་
གྲུབ་ཐོབ་ཆེན་པོ་ཡོད་དམ། ཞེས་སྐད་ཆ་དྲིས་པས། དེས་གྲུབ་ཐོབ་ཡིན་
པ་མི་ཤེས་ཀྱང་ང་ཚོའི་མགར་བ་ཏེ་ལོ་པ་ཟེར་བ་གཅིག་དང་། སྦྲང་པོ་ཞུ་
ཟིན་མཁན་གྱི་ཏེ་ལོ་པ་ཟེར་གཅིག་ཡོད་པ། ཁྱེད་ཀྱི་ག་གི་ཟེར་བ་ཡིན་ཞེས་
སྨྲས་མ་ཐག་ཏུ་འོ་ན་གང་དུ་བཞུགས་ཡོད་དམ་དྲིས་པས། མི་དེས་སྦྲང་པོ་
ཏེ་ལོ་པ་སྟེ་ཕ་གིའི་ཆུ་འགྲམ་ཞིག་ཏུ་ཡོད་ཅེས་ལབ། དེ་ནས་དཔལ་ན་རོ་
པས་ཕྱོགས་དེར་བསྐྱོད་པས། ཏེ་ལོ་པ་དེ་ཆུ་འགྲམ་གཅིག་ཏུ་ན་གསོན་པོ་
གཅིག་ཆུའི་ནང་ནས་བཏོན་ཏེ་ཟོས་ནས་མཛུབ་མོས་སེ་གོལ་གཅིག་ག ཏོགས།
ཡང་ཉ་གཅིག་ཟོས་སེ་གོལ་གཅིག་གཏོགས་བྱས་ནས་བཞུགས་ཡོད་པས། ནཱ་
རོས་ཁྱེད་རང་གྲུབ་ཆེན་ཏེ་ལོ་པ་ཨེ་ཡིན་ང་རྗེས་སུ་བཟུང་རོགས་ཞེས་ཞུས་
པས། ཏེ་ལོ་པས་ང་སྤྲང་པོ་ཏེ་ལོ་པ་ཡིན་པས་ངས་ཁྱེད་རྗེས་སུ་བཟུང་བ་
ཨེ་ཡོང་ཞེས་གསུངས་པ་ན། དཔལ་ནཱ་རོ་པས་ཤིང་གི་སྡོང་པོ་འགྱེལ་བ་
ལྟ ར་དོན་དམ་རྒྱལ་བ་རྡོ་རྗེ་འཆང་དངོས་ཡིན་པར་དགོངས་ཏེ་སྐུ་ཕྱག་
བཙལ་ནས་རྗེས་སུ་བཟུང་བའི་གསོ ལ་བ་དྲག་ཏུ་བཏབ་པའི་མཐར་ཞལ་
གྱིས་བཞེ ས་ཏེ། ཏེ་ལོ་པས་ཁྱེ ད་ངའི་གཡོག་པོར་ཉར་ཆོག་གསུངས། དེ་
ནས་ཏེ་ལོ་པ་གང་དུ་ཕེབས་ཀྱང་གཡོག་པོར་ཁྲིད་དེ་ཆོས་ཚིག་གཅིག་ཀྱང་
མ་གནང་བ་རྟག་ཏུ་བཀའ་བཀྱོ ན་མཛད། ཉིན་གཅིག་མཁར་ཐོག་རྩེགས་
དགུ་ལྷག་ཡོད་པ་ཞིག་རྩེར་ཁྲིད་ནས་བླ་མའི་བཀའ་སྒྲུབ་ཕྱིར་མཆོངས་ནས་
492



སམ་ཞེས་དྲིས་པས། གཡས་གཡོན་དུ་གཞན་སུ་གང་ཡང་མེད་པར་ཁོ་རང་
ཡིན་པར་སྙམ་ནས་མཆོངས་པས། ལུས་ལ་བརྡབ་ཆགས་ཆེན་པོ་བྱུང་ཡང་
བླ་མའི་ཐུགས་རྗེས་མ་ཤི་བར་དྲན་གསོས་ནས་ཁྱོད་ནའམ་ཞེས་གསུངས་
པས། ནད་བས་མ་ཚད་རོ་བཞིན་ཆགས་བྱུང་གསུངས་པས། དེ་ནས་བཟུང་
མཚན་ལ་ནཱ་རོ་པ་ཞེས་བྱ་བ་གསུངས་སྲོལ་བྱུང་བར་གྲགས། ཡང་ཉིན་
ཞིག་མེ་ག ཏོང་བའི་སྐབས་ཤིག་སྙུག་མ་གཤགས་ནས་རྐང་ལག་གི་སེན་དུ་
བཏབ་པས་ཁྲག་ཆུ་སེར་སོགས་མང་པོ་ཐོག་ནས་ན་ཟུག་བཟོད་གླག་མེད་པ་
མྱོངས་བཞིན་པའི་སྐབས་སུ་བླ་མ་ཏེ་ལོ་བ་དེ་ད་ལྟ་འཁྲིས་སུ་ཡོད་གིན་ཡོད་
གི ན་ལ་གློ་བུར་དུ་འཇའ་ཡལ་བ་བཞིན་གར་སོ ང་མེ ད་པར་གྱུར། ཡང་
གསོལ་བ་བཏབ་པས་ཞག་འགའ་ཞིག་སོང་ནས་མདུན་དུ་བྱོན། དེ་ནས་ཉིན་
གཅིག་ཞིང་ཁ་ཞིག་ནང་ཞིང་ལས་བྱེད་པའི་སྐབས་སུ་ལྟོ་སློང་བར་ཕྱིན་པས་
ཐུག་པ་ཐོད་ཕོར་གང་བྱིན་པས་དེ་བླ་མ་ཏེ་ལོ་པ་ལ་ཕུལ་བས་ཐུགས་དགྱེས་
མཉེས་ཆེན་པོས་གཙང་བཞེས་གནང་བས་སྔར་ཞབས་ཕྱི་ཞུས་པའི་ནང་ནས་
ད་རེ ས་ནང་བཞིན་ཐུགས་དགྱེས་འཚོར་ཆེན་པོ་བྱུང་མ་སོང་བས། ད་དུང་
ཐུག་པ་སློང་བར་འགྲོ་བསམས་ཏེ་ཕྱིན་པས། ཞིང་ལས་བྱེད་མཁན་རྣམས་
ལས་ཀ་ར་སོ ང་ཚར་བས་ད་བརྐུས་ན་དྲག་སྙམ་སྟེ་ཐུ ག་པ་ལྷག་མ་རྣམས་
བརྐུས་པས་མི་རྣམས་ཀྱིས་རྗེས་སུ་དེད་ཅིང་བརྡུངས་པས། ཉིན་ཤས་ཡར་
ལངས་རྒྱུ་མེད་པར་ཆགས་ནས་ལུས་ཀྱང་བླ་མ་ལ་གསོ ལ་བ་བཏབ་པས་བླ་
མ་བྱོན་ནས་བྱིན་རླབས་མཛད་ནས་དྲག་སྐྱེད་སོང་། དེ་ལྟར་ཏེ་ལོ་པས་ནཱ་
493



རོ་པ་ཞབས་ཕྱིར་ཁྲིད་དེ་གཡོག་རྒྱུ་བ་དང་། བཀའ་བཀྱོན་མཛད་པ། ཉེས་
བརྡུང་བཏང་བ་སོགས་ཁོ་ན་ལས་ཆོས་ཀྱི་དོན་ཚིག་གཅིག་ཀྱང་མ་གནང་
བར་དཀའ་སྤྱད་ཉི་ཤུ་རྩ་བཞི་སྐུ་ལུས་ཀྱི་སྟེ ང་དུ་སྤྱད་པར་མ ཛད་ནས།
མཐར་ཉིན་ཞིག་ཏེ་ལོ་པས་ཁྱེད་སོང་ནས་ཆུ་ཞིག་ལེན། ང་གཉིས་མེ་གཏོང་
དགོས་གསུངས་ནས་ན་རོས་ཆུ་ལེན་པར་མཛད། དེ་ནས་མེ་གཏོང་བར་ཕྱིན་
པས། བླ་མས་ངས་ཁྱེད་ལ་ཆུ་ལེན་མ་གཏོགས་མེ་གཏོང་ཞེས་ལབ་མེད་ཅེས་
གསུངས་ནས་ཐུགས་ཤིན་ཏུ་ཁྲོས་པའི་ཚུལ་བསྟན་ནས་ཞབས་ལྷམ་ཕུད་དེ་
ན་རོའི་མགོ་ནས་བཟུངས་ཏེ་ཐོད་པར་ལྷམ་ཚད་མེད་ཞུས་པས། ན་རོ་པ་
དྲན་མེད་དུ་སོང་ཞིང་རྒྱལ། མཐར་དྲན་པ་སངས་པ་ན་བླ་མ་རྡོ་རྗེ་འཆང་
དཔལ་ཏེ་ལོ་བའི་སྐུ་གསུང་ཐུགས་ཀྱི་སྤང་རྟོགས་ཀྱི་ཡོན་ཏན་མ་ལུས་པ་ཇི་
སྙེད་གཅིག་ཡོད་པ་ཐམས་ཅད་དཔལ་ན་རོ་པའི་ཐུགས་རྒྱུད་ལ་འཁྲུངས་ཏེ་
དགོངས་པ་དབྱེར་མེ ད་དུ་གྱུར་བ་ཡིན་པར་གསུངས། །
ལྔ་པ། མཇུག་བསྡུ་ཚུལ།
ཚུལ་འདི་ལྟ་བུར་ལེགས་པར་བསམས་པའི་ཐོག་སྨན་བླ་མི་བསྐྱོད་རྒྱལ་
པོ་དང་ངོ་བོ་དབྱེར་མེད་པའི་མཉམ་མེད་སྤྲུལ་པའི་སྐྱེས་མཆོག་ཆེན་པོ་རྗེ་
བཙུན་གཡུ་ཐོག་ཡོན་ཏན་མགོན་པོ་ལ་མི་ཕྱེད་དད་པ་ཆེན་པོའི་སྒོ་ནས།
རང་གི་ལུས་སྟེང་ནས་གང་ཐུབ་བསྟོད་ཕྱག་ཕུལ་ཏེ། གོང་བཞིན་གང་གིས་
494



དྲིན་གྱི་བདེ་ཆེན་ཉིད། །སྐད་ཅིག་ཉིད་ལ་འཆར་བ་གང་། །བླ་མ་རིན་ཆེན་
ལྟ་བུའི་སྐུ། །རྡོ་རྗེ་ཅན་ཞབས་དཔལ་ལ་འདུད། །ཞེས་ལན་མང་ཕྱག་བཙལ་
བའི་མཐར་བླ་མའི་སྐུ་གསུང་ཐུགས་ཀྱི་ཡོན་ཏན་རྣམས་རང་གི་ལུས་ངག་
ཡིད་གསུམ་དུ་ཞུགས་ཏེ། ངོ་བོ་དབྱེར་མེད་གཅིག་ཏུ་འགྱུར་ཐུབ་པའི་ཕྱིར་
ཏེ། དགེ་བ་འདི་ཡིས་བདག་གཞན་འགྲོ་བ་ཀུན། །སྨན་རྒྱལ་གདོད་མའི་
མགོན་པོ་ཀུན་ཏུ་བཟང་། །རང་རིག་གསལ་སྟོང་གཉུག་མ་ལྷན་ཅིག་གཤིས།
།ཚེ་འདིར་རང་སེམས་སངས་རྒྱས་འགྲུབ་པར་ཤོག །ཅེས་དང༌། དགེ་བ་
འདི་ཡི་མྱུར་དུ་བདག །བླ་མ་གུ་ཎ་འགྲུབ་གྱུར་ཅིག །འགྲོ་བ་གཅིག་ཀྱང་
མ་ལུས་པ། །ཁྱེད་ཀྱི་ས་ལ་འགོད་པར་ཤོག །ཅེས་མཇུག་ཏུ་སྨོན་པ་བཟང་
པོས་མཚམས་སྦྱར་དང་བཅས་ཏེ་བསྟོད་ཕྱག་འབུལ་ཚུལ་འདི་ལྟར་ལགས་
ན་གསོ་བ་རིག་པའི་སྨན་པ་གང་དག་གིས་རྒྱུན་དུ་དགོང་མོ་མ་ཉལ་ཁར་རྗེ་
བཙུན་གཡུ་ཐོག་མཐོང་གྲོལ་ཆེན་པོར་སྐུ་ཕྱག་ལན་གསུམ་ངེས་པར་ཅི་ནས་
འབུལ་གནང་མཛད་དགོས།། །།
495



ལེའུ་བཅུ་གཉིས་པ།
མཎྜལ་གྱི་སྐོར་བཤད་པ་ལ་བརྒྱུད།
དང་པོ། ཚོགས་གཉིས་གསོག་དགོས་པའི་རྒྱུ་མཚན།
མཎྜལ་འབུལ་བའི་ཚུལ་ཤེས་པར་བྱ་བ་ལ། ཐོག་མར་ཚོགས་དང་བསོད་
ནམས་གཉིས་ཀྱི་སྟོབས་རབ་ཏུ་རྫོགས་དགོས་པ་ནི་ཤིན་ཏུ་གལ་ཆེ་བ་ཡིན།
ཅིའི་ཕྱིར་ཞེ་ན། རྒྱུད་ལ་ཡོན་ཏན་སྐྱེ་བའི་མཐུན་རྐྱེན་སྒྲུབ་པ་ལ་ཚོགས་
བསགས་ཀྱི་ཕུལ་དུ་གྱུར་བ་ཕྱི་ནང་གསང་གསུམ་གྱི་མཎྜལ་འབུལ་དགོས།
དེ་ཡང་མདོ་ལས། ཇི་སྲིད་ཚོགས་གཉིས་དམ་པ་དེ་ནི་མ་རྫོགས་པར། །དེ་
སྲིད་སྟོང་ཉིད་དམ་པ་དེ་ནི་རྟོགས་མི་བྱེད། །ཅེས་དང་པོ་བསོད་ནམས་
དང་ཡེ་ཤེས་ཀྱི་ཚོགས་གཉིས་རབ་ཏུ་མ་རྫོགས་ན། ཟབ་མོ་སྟོང་པ་ཉིད་ཀྱི་
དོན་ཡང་མ་ནོར་བ་མངོན་སུམ་དུ་རྟོགས་པར་མི་འགྱུར་ལ། དེ་ལྟ་བུའི་
བསོ ད་ནམས་དང་ཡེ་ཤེས་ཀྱི་ཚོགས་མ་བསགས་ན་དག་པ་ཆོས་གཟུགས་
གཉིས་ལྡན་སངས་རྒྱས་ཀྱི་གོ་འཕང་ཡང་ནམ་ཡང་ཐོབ་པ་མེད། དེའི་ཕྱིར་
འབ ད་རྩོ ལ་རི་རབ་ཙམ་བྱེ ད་པ་ལས། བསོ ད་ནམས་ཡུངས་ཀར་ཙམ་
བསགས་པ་དགའ། །ཞེས་གསུངས་ཤིང་། ཚོགས་གཉིས་བསགས་པར་བྱེད་
པ་ལའང་ རབ་དང་ཕུལ་དུ་བྱུང་བ་ནི་མཎྜལ་ར ང་ཡིན་ཏེ། གངས་ཅན་
496



མཁས་པའི་གཙུག་རྒྱན་རྗེ་ཙོང་པ་ཆེན་པོས་ཀྱང་། འོལ་ཁ་ཆོས་འཛིན་དུ།
དཀའ་ཐུབ་ཆེན་པོའི་སྒོ་ནས་མཎྜལ་འབུམ་ཕྲག་བསགས་གནང་མཛད་པར་
བརྟེན། མཐར་ཕྱག་གི་ཤ་ལྤགས་ཟད་ནས་ཁྲག་དང་ཆུ་སེར་སོགས་ཚད་མེད་
ཐོན་ནས་ཕྱག་མཛུབ་སོགས་གས་པར་གྱུར་བའི་རྣམ་ཐར་ཁུངས་དག་ཡོད་
ཅིང༌། དེ་ལྟ་བུའི་སྐྱེས་ཆེན་དམ་པ་དེ་སྒྲིབ་གཉིས་དག་ཅིང་རླབས་ཆེན་
རྫོགས་གཉིས་ཀྱི་སྟོབས་རབ་ཏུ་རྫོགས་པའི་མཐར་ལྟུང་བཤགས་ལྷ་སུམ་ཅུ་
རྩ་ལྔའི་ཞལ་མངོན་སུམ་དུ་མཇལ་བ་ཡིན་ཏེ། རྗེའི་གསང་བའི་རྣམ་ཐར་
ལས། ཡན་ལག་བདུན་པའི་ཆོ་ག་མཛད་པའི་ཚེ། །སངས་རྒྱས་སུམ་ཅུ་སོ་
ལྔ་མངོན་སུམ་དུ། །རང་རང་སྐུ་ཡི་དབྱིབས་དང་ཕྱག་མཚན་སོགས། །ཇི་
བཞིན་རྒྱུན་དུ་གཟིགས་པ་ཆོས་ཀྱི་རྗེ། །ཞེས་གསུངས་པ་ན། ལུས་ཅན་སེམས་
ཅན་གང་དག་ནི་ལས་ཀྱི་སྒྲིབ་པ་གསལ་ཞིང་། ཚོགས་ཆེན་པོ་རྫོགས་ཐུབ་
པའི་དུས་ཤིག་ལ་ཕྱོགས་བཅུའི་རྒྱལ་བ་སྲས་བཅས་ཀྱི་ཞལ་མངོན་སུམ་དུ་
མཇལ་ཞིང་ཟབ་རྒྱས་ཆོས་ཀྱི་བདུད་རྩིའི་དཔལ་དུ་ལོངས་སུ་སྤྱོད་ཐུབ་པའི་
བསྐལ་པ་བཟང་པོ་བྱུང་བ་འགྱུར་བ་ནི་ངེས་པར་སོང་། རྒྱུན་དུ་ཚོགས་
གསོ ག་སྒྲིབ་སྦྱོང་བྱེད་པ་ནི་གལ་ཆེ། དེ་ཡང་སྒྲུབ་པའི་སྐྱེས་མཆོག་ཆེན་པོ་
ཏི་ལོ་པས། བུ་སྣང་བ་རྟེན་ཅིང་འབྲེལ་འབྱུང་འདི། །དོན་སྐྱེ་བ་མེད་པ་
མ་རྟོགས་པར། །ཚོགས་གཉིས་ཤིང་རྟའི་འཕང་ལོ་ལ། །བྲལ་བ་མ་བྱེད་
ནཱ་རོ་པ། །ཞེས་ཕན་བདེའི་ལེགས་ཚོགས་ཀྱི་ཡོན་ཏན་གང་ཡིན་པ་ཐམས་
ཅད་རྒྱུད་ལ་མ་སྐྱེས་པ་རྣམས་སྐྱེ་བ་དང་། སྐྱེས་པ་རྣམས་ཀྱང་ཉམས་པ་མེད་
497



པར་གོང་ནས་གོང་དུ་འཕེལ་བ་བྱེད་པའི་གཞི་རྟེན་གཙོ་བོ་ནི། བསོ ད་
ནམས་དང་ཡེ་ཤེས་ཀྱི་ཚོགས་གཉིས་ཁོ་ན་ཡིན་པས་ཚོགས་གསོག་པ་དང་
དུས་ནམ་ཡང་བྲལ་བ་མེད་པར་བྱ་བ་ནི་གལ་ཆེ་བ་ཡིན། ཞེས་ནན་ཆེར་
གསུངས། །
གཉིས་པ། མཎྜལ་གྱི་རྒྱུ་བསྟན་པ།
མཎྜལ་གྱི་རྒྱུ་ཡི་གཞི་རྟེན་ནི་ཀུན་བཟང་བླ་མའི་ཞལ་ལུང་ལས་གསུངས་
པ་བཞིན་རབ་གསེར་དངུལ་སོགས་རིན་པོ་ཆེའི་མཎྜལ། འབྲིང་འཁར་བ་
སོ གས་རྒྱུ་དག་པ། ཐ་མ་རྡོ་ལེབ་དང་ཤིང་ལེབ་སོགས་ཀྱང་རུང་། མཎྜལ་
བཀོད་པར་བྱེད་པའི་རྒྱུའི་ཚོམ་བུ་ནི། རབ་གཡུ་བྱུར་མུ་ཏིག་སོགས།
འབྲིང་སྨན་མཆོག་ཨ་རུ་བ་རུ་སྐྱུ་རུ་སོ གས། ཐ་མ་འབྲས་འབྲུ་སྲན་མ་
དང་། ཐ་ན་རྡོ་གསེག་དང་བྱེ་མ་སོགས་དམིགས་པའི་རྟེན་ཙམ་རུང་ཞིང་
བྱི་དོར་ལེགས་པར་བྱས་པ་ཞིག་དགོས། ཞེས་གསུངས་པ་ལྟར་རྒྱུ་ནོར་ཇི་
ཙམ་འབྱོར་མིན་ལ་བལྟོས་ནས་འབུལ་དགོས། དེ་དག་ནི་ཕྱི་རུ་འབྱུང་བ་
ལྔས་གྲུབ་པའི་ཀུན་རྫོབ་དངོས་པོའི་ཆོས་རྣམས་ཀྱི་སྒོ་ནས་བསོད་ནམས་
ཀྱི་ཚོགས་གསོག་པར་བྱེད་པ་ཡིན་ཀྱང་། དོན་དམ་དུ་ཕྱི་ནང་གསང་གསུམ་
གྱི་དམིགས་རིམ་ཟབ་མོ་ལ་བ རྟེན་ནས་འབུལ་བ་ནི་ནང་ཡེ་ཤེས་ཀྱི་ཚོགས་
གསོག་པར་བྱེད་པ་ཡིན་པས། ཕྱིའི་ཟག་བཅས་དངོས་པོའི་རྒྱུ་རིན་ཆེན་
498



གསེར་དངུལ་སོགས་ཀྱི་མཐུན་རྐྱེན་འཛོམས་མ་འཛོམས་ནི་དེ་ཙམ་གྱི་གལ་
ཆེན་པོ་མ་ཡིན་ཞིང་། ད་དུང་སེར་སྣ་དང་ཆགས་ཞེན་ཆེ་བའི་ཡུལ་དུ་གྱུར་
བ་ཉེན་ཆེ། དེས་ན་ལག་པའི་མཛུབ་མོ་རྣམས་ཀྱི་སྟེང་དུ་ཕྲེང་བ་ལྟ་བུ་སྟོང་
མིན་ཙམ་ཞིག་ཁྱེར་ནས་མཎྜལ་གྱི་ཚོམ་བུ་བདུན་མ་ཞིག་བཀོད་ནས་གཙོ་
བོ་ཡིད་ཀྱི་སྒོ་ནས་ཀུན་ཏུ་བཟང་པོའི་མཆོད་པའི་སྤྲིན་རྒྱ་མཚོ་ལྟ་བུར་སྤྲུལ་
ནས་ཕངས་པ་མེད་པའི་བློ་ཡིས་ཀུན་ནས་བླངས་ཏེ། འགྲོ་བ་སེམས་ཅན་
རྣམས་སྒྲིབ་གཉིས་སྦྱང་། ཚོགས་གཉིས་རྫོགས་པའི་ཕྱིར་དུ་དམིགས་ཏེ་ཕུལ་
ན་དོན་དམ་པའི་ཚོགས་རྒྱ་ཆེན་པོ་རྫོགས་ཐུབ་པ་འགྱུར་བ་ཡིན། སངས་
རྒྱས་ཀྱི་ཆོས་ཀྱི་སྙིང་པོ་ནི་གཙོ་བོ་ནང་སེམས་ཀྱི་སྟེང་ནས་བྱེད་པ་ལས་ཕྱི་
དངོས་པོའི་དཔལ་ཡོན་གྱིས་སྒོ་ནས་གཙོ་བོ་བྱེད་པ་གཏན་ནས་མ་ཡིན་
ཞིང་། དཔེ ར་ན། བོད་ཆོས་ལྡན་གྱི་ཞིང་དུ་རྣལ་འབྱོར་གྱི་དབང་ཕྱུག་རྗེ་
བཙུན་མི་ལར་གསེར་གྱི་མཎྜལ་སྟེང་དུ་གཡུ་ཡི་ཚོམ་བུ་བཀོ ད་ནས་བརྗིད་
ཉམས་རབ་ཏུ་ལྡན་པའི་རྩ་ཆེའི་རིན་ཆེན་ལས་གྲུབ་པའི་མཎྜལ་ཞིག་འབུལ་
རྒྱུ་ཡོད་པ་གཏན་ནས་མ་ཡིན་ཏེ། རྗེ་མི་ལ་ཞབས་ཀྱིས། ནོར་ལོངས་སྤྱོད་
ཇི་ཙམ་འབྱོར་ན་ཡང་། །མཐར་མི་ཕན་ད་ལྟ་འཕུང་པའི་རྒྱུ། །གཏམ་སྙན་
པས་ས་གསུམ་ཁྱབ་ན་ཡང་། །སླར་ལྷུང་བ་འཁོར་བའི་སྤྱི་སྲོལ་ཡིན། །དོན་
དེ་ཕྱིར་སྲིད་པའི་ཕུན་ཚོགས་ལ། །ཁྱེད་མ་རེག་ཞེན་པ་གཏིང་ནས་ཐོངས།།
ཞེས་དང་། ནོར་ལོངས་སྤྱོད་བདག་ལ་འབུལ་བ་མེད། །ཕ་བླ་མ་མའི་བཀའ་
དྲིན་གྲུབ་པས་མཇལ། །ཞེས་གསུངས་ནས་ཁོང་གིས་བྲག་ཕུག་སྟོང་པ་ཞིག་
，
499



ནང་ནོར་རྫས་ཅི་ཡང་མེ ད་པར་སྤྲང་པོའི་ཚུལ་དུ་སྟོན་པ་བཀའ་དྲིན་གྱི་
གསུངས་པའི་སངས་རྒྱས་ཀྱི་ཆོས་ཟབ་མོ་ཡང་དག་པ་ཉིད་ནང་སེམས་ཀྱི་
སྟེང་ནས་གཙོ་བོ་ཉམས་བཞེས་མཛད་པ་ལ་བ རྟེན་ནས་ཚེ་གཅིག་ཏུ་སངས་
རྒྱས་པ་ཡིན་པ་སྨོས་ཅི་དགོས། དེའི་ཕྱིར་དུངས་ཞི ང་གཙང་བའི་བློ་ཡི་རྒྱ་
མཚོ་ཆེན་པོ་ལས་བྱུང་བའི་ཞིང་ཁམས་རབ་འབྱམས་རྒྱ་མཚོའི་ཕྱི་ནང་
གསང་བ་གསུམ་གྱི་མཎྜལ་དམིགས་པ་མེད་པ་ཞིག་འབུལ་ཐུབ་པར་འབད་
བརྩོན་སྐྱེད་པར་བྱེད་པ་གལ་ཆེན་བ་ཡིན། །
གསུམ་པ། མཎྜལ་འབུལ་ཚུལ་གྱི་དམི གས་རི མ་དངོ ས།
དང་པོ་ལག་གཡོན་གྱི་མཎྜལ་གྱི་གཞི་བཟུང་ནས་གཡས་ཀྱི་མཎྜལ་གྱི་
ཚོམ་བུ་བཀོད་པར་བྱེད་པའི་རྒྱུ་རྫས་བླངས་ཏེ། ངག་ནས་ཨོཾ་བཛྲ་ས ཏ་ས་
མ་ཡ་ཞེས་ཡིག་བརྒྱ་བཏོན་ནས་མཎྜལ་གྱི་ས་གཞིར་དྲི་ཆུ་བཟང་པོ་ཆག་ཆག་
བྱས་ཏེ་སྐོར་བ་གཡས་སྐོར་གསུམ་གྱིས་གཙང་མར་ཕྱིས། བདག་གཞན་ནམ་
མཁའ་དང་མཉམ་པའི་མ་རྒན་སེམས་ཅན་ཐམས་ཅད་ཀྱི་ཚེ་རབས་ཐོག་མ་
མེ ད་པ་ནས་བསགས་པའི་ལུས་ངག་ཡིད་གསུམ་གྱི་སྡིག་སྒྲི བ་དག་པར་
བ སམས། དེ་ནས་ཡང་སྐོར་བ་གཡོན་སྐོར་གསུམ་བ གྱིས། བྱི་དོར་བྱས་ཏེ་
རང་གཞན་ཐམས་ཅད་ཀྱི་མ་དག་པའི་ལུས་ངག་ཡིད་གསུམ་ལ་བླ་མ་དང་
ངོ་བོ་དབྱེར་མེད་པའི་དཔལ་རྒྱལ་བ་རྡོ་རྗེའི་སེམས་དཔའི་སྐུ་གསུམ་ཐུགས་
o༠



ཀྱི་བྱིན་རླབས་ཞུགས་པར་བསམས། དེ་ནས་ཕྱི་ནང་གསང་གསུམ་གྱི་སྒོ་
ནས་མཎྜལ་འབུལ་བར་བྱེད་པ་ལས། དང་པོ། ཕྱིའི་མཎྜལ་ལ་རི་རབ་གླིང་
བཞི་དང་བཅས་པ་ཤི ན་ཏུ་བ རྗི ད་ཆགས་ལ་འཕོ་འགྱུར་དང་བྲལ་བའི་
དཀྱི ལ་འཁོ ར་བཀོ ད་པར་བྱས་ཏེ། ཨོཾ་བཛྲ་བྷུ་མི་ཨ་ཧཱུཾ། ཞེས་བ རྗོད་དེ།
གཞི་ཡོངས་སུ་དག་པ་དབང་ཆེན་གསེར་གྱི་ས་གཞི་བཀོད། ཨོཾ་བཛྲ་རེ་ཁེ་
ཨ་ཧཱུཾ། ཞེས་བརྗོད། ཕྱི་ལྕགས་རི་ཁོར་ཡུག་གི་སྐོར་བའི་དབུས་སུ་རི་ཡི་
རྒྱལ་པོ་རི་རབ། འབྱུང་བ་ལྔའི་ཉིང་བཅུད་དུ་གྱུར་བའི་ཕྱོགས་རེ་རེ་དཔག་
ཚད་བརྒྱད་ཁྲི་བཞི་སྟོང་ཡོད་པའི་རི་རྒྱལ་ལྷུན་པོ་དབྱིབས་གྲུ་བཞི་ཅན་མ་
མཚོན་བྱེད་དུ་ཚོམ་བུ་ཆེན་པོ་གཅིག་བཀོ ད། དེ་ནས་ཤར་ངོས་ནས་རི མ་
པས་བ རྩི ས་བཞི ན་ཤར་ལུས་འཕགས་པོ་ཞེ ས་རིན་ཆེན་ཤེལ་དཀར་པོའི་
འོད་མདངས་བཞིན་ནམ་མཁའ་དཀར་པོར་སྣང་པའི་ཞི ང་ཁམས་འབྱུང་
བ་སའི་རང་བཞིན་མཚོན་བྱེད་དུ་ཚོམ་བུ་གཅིག་བཀོད། ལྷོ་འཛམ་བུ་གླིང་
སྟེ ག་བུའི་དབྱིབས་དང་ལྡན་པ་རིན་ཆེན་བི ཌཱུརྱ་ཡི་འོ ད་མདངས་བཞིན་
ནམ་མཁའ་སྔོན་པོ ར་སྣང་བའི་ཞིང་ཁམས་འབྱུང་བ་ཆུ་ཡི་རང་བཞི ན་
མཚོ ན་ བྱེ ད་དུ་ཚོམ་བུ་གཅིག་བཀོ ད། ནུབ་བ་གླང་སྤྱོད་གོར་གོར་རྔ་
དབྱི བས་དང་ལྡན་པ་རིན་ཆེན་པདྨ་རག་གཱ འི་འོད་མདངས་བཞིན་ནམ་
མཁའ་དམར་པོ ར་སྣང་བའི་ཞིང་ཁམས་འབྱུང་བ་མེ་ཡི་རང་བཞིན་མཚོན་
བྱེ ད་དུ་ཚོམ་བུ་གཅིག་བཀོད། བྱང་སྒྲ་མི་སྙན་གྲུ་བཞི་ཤོ་དབྱིབས་ཅན་དང་
ལྡན་པ་རིན་ཆེན་ཨི ནྟ་ཎི་ལཱའི་འོ ད་མདངས་བཞིན་ནམ་མཁའ་ལྗང་ཁུར་
501.



སྣང་བའི་ཞིང་ཁམས་འབྱུང་བ་རླུང་གི་རང་བཞིན་མཚོན་བྱེ ད་དུ་ཚོམ་བུ་
གཅིག་བཀོད། དེ་ནས་ཤར་ལུས་འཕགས་པོའི་ཞིང་ཁམས་དང་འདྲ་བར་
ཞིང་གི་བཀོ ད་པ་གཅིག་ཏུ་མཉམ་པའི་ཞིང་ཁམས་ཡང་ཤར་དུ་ལུས་དང་
ལུས་འཕགས་གཉིས་བཀོད། ལྷོ་འཛམ་གླིང་ཞིང་གི་བཀོད་པ་དང་མཉམ་
པའི་ཞིང་ཁམས་ཡང་ལྷོར་རྔ་ཡབ་དང་རྔ་ཡབ་གཞི ས་བཀོད། ནུབ་བ་གླང་
སྤྱོད་ཀྱི་ཞིང་དང་མཉམ་པའི་ཞིང་ཁམས་ཡང་། གཡོ་ལྡན་དང་ལམ་ཕྱོགས་
འགྲོ་གཉི ས་བཀོད། བྱང་སྒྲ་མི་སྙན་གྱི་ཞིང་དང་མཉམ་པའི་ཞིང་ཁམས་
ཡང་སྒྲ་མི་སྙན་དང་སྒྲ་མི་སྙན་གྱི་གདའ་གཉིས་བཀོད། དེ་ནས་ཤར་དུ་ཐུན་
མོང་མ་ཡིན་པའི་ལོངས་སུ་སྤྱད་བྱར་གྱུར་བའི་རིན་པོ་ཆེའི་རི་བོ་གཅིག་
བཀོད། ལྷོར་ཐུན་མོང་མ་ཡིན་པའི་ལོངས་སུ་སྤྱད་བྱར་གྱུར་བའི་དཔག་
བསམ་ཤིང་གཅིག་བཀོ ད། ནུབ་ཏུ་ཐུན་མོང་མ་ཡིན་པའི་ལོངས་སུ་སྤྱད་
བྱར་གྱུར་བའི་འདོད་འཇོའི་བ་གཅིག་བཀོད། བྱང་དུ་ཐུན་མོང་མ་ཡིན་
པའི་ལོངས་སུ་སྤྱད་བྱར་གྱུར་བའི་མ་རྨོས་པའི་ལོ་ཏོག་གཅིག་བཀོད། དེ་
རྣམས་ནི་ལྕགས་རི་གཅིག་གི་ནང་དུ་བཀོད་དགོས། དེ་ནས་གསར་དུ་ལྕགས་
རི་གཅིག་གི་ནང་དུ་གཉིས་པ་ནང་གི་མཎྜལ་འབུལ་བར་བྱེད་པ་ལ། ཆོས་
ཀྱི་རྒྱལ་སྲིད་བསྒྲུབ་པར་བྱ་བ་ལ་སྙིང་པོ་གཞི་འཛིན་དུ་གྱུར་བའི་ཕྱིར་
བསོད་ནམས་ཁྱད་པར་ཅན་རབ་ཏུ་བསགས་ཏེ་གནས་སྐབས་མངོན་མཐོ་ལྷ་
མིའི་རྟེན་བཟང་གི་དཔལ་ཡོན་བཟང་པོ་འཐོབ་པའི་སྟེང་ནས་ཆོས་ཀྱི་རྒྱལ་
སྲིད་བསྒྲུབ་པར་བྱ་ཕྱིར་རྒྱལ་སྲིད་སྣ་བདུན་དང་གཏེར་ཆེན་པོའི་བུམ་པ་
592.



བཅས་བརྒྱད་འབུལ་དགོས་ཏེ། དེ་ཡང་ཤར་དུ་འཁོར་ལོ་རིན་པོ་ཆེ། ལྷོར་
ནོར་བུ་རིན་པོ་ཆེ། ནུབ་ཏུ་བཙུན་མོ་རིན་པོ་ཆེ། བྱང་དུ་བློན་པོ་རིན་པོ་
ཆེ་བཅས་ཕྱོགས་བཞི་སོ ར་སོར་བཀོད་ནས་དེ་ནས་མཚམས་བཞི་རུ་ཡང་
ཤར་ལྷོར་གླང་པོ་རིན་པོ་ཆེ། ལྷོ་ནུབ་ཏུ་རྟ་མཆོག་རིན་པོ་ཆེ། ནུབ་བྱང་
དུ་དམག་དཔོན་རིན་པོ་ཆེ། བྱང་ཤར་དུ་གཏེར་ཆེན་པོའི་བུམ་པ་བཅས་
བཀོད། དེ་ནས་སླར་ཡང་ཕྱོགས་བཞི་མཚམས་བརྒྱད་དུ་ཕྱི་ནང་གི་སྒེག་
མོ་མ་བརྒྱད་ཀྱིས་སྒོ་ནས་འབུལ་བར་བྱེད་པ་ལས་ཕྱིའི་སྒེག་མོ་བཞི་ནི་ཤར་
དུ་སྒེག་མོ་མ། ལྷོར་ཕྲེང་བ་མ། ནུབ་ཏུ་གླུ་མ། བྱང་དུ་གར་མ་བཅས་བཞི་
བཀོད། དེ་ནས་མཚམས་སུ་ཡང་ཤར་ལྷོར་མེ་ཏོག་མ། ལྷོ་ནུབ་ཏུ་བདུག་
སྤོད་མ། ནུབ་བྱང་དུ་སྣང་གསལ་མ། བྱང་ཤར་དུ་དྲི་ཆབ་མ་བཅས་བཞི་
བཀོད་ནས་འབུལ། དེ་ནས་སླར་ཡང་ལྕགས་རི་གཅིག་གིས་སྐོར་ཏེ་ཤར་
ཏུ་ཉི་མ་ཚ་བའི་སྟོབས་དང་ལྡན་པ་གཅིག་བཀོད། ནུབ་ཏུ་ཟླ་བ་བསིལ་གྱི་
སྟོབས་དང་ལྡན་པ་གཅིག་བཀོད། ལྷོར་རིན་པོ་ཆེའི་དུགས་གཅིག་བཀོད།
བྱང་དུ་ཕྱོགས་ལས་རྣམ་པར་རྒྱལ་བའི་རྒྱལ་མཚན་གཅིག་བཅས་བཀོ ད་
པའི་ཞིང་གི་དབུས་སུ་ལྷ་དང་མི་ཡི་རིན་པོ་ཆེ་ལ་སོགས་དཔལ་འབྱོར་ཕུན་
སུམ་ཚོགས་པ་མ་ཚང་བ་མེད་པ་ཚང་ཞིང་ཡིད་དུ་འོང་བ་འདི་དག་དྲིན་
ཆེ ན་རྩ་བ་དང་བརྒྱུ ད་པར་བཅས་པའི་དཔལ་ལྡན་བླ་མ་དམ་པ་རྣམས་
དང༌། ཁྱད་པར་དུ་ཡང་བཅོམ་ལྡན་འདས་དེ་བཞིན་བཤེགས་པ་དགྲ་བཅོམ་
པ་ཡང་དག་པ་རྫོགས་པའི་སངས་རྒྱས་སྨན་གྱི་བླ་བཻ་ཌཱུརྱ་འོད་ཀྱི་རྒྱལ་པོ་
，503..



དང་ངོ་བོ་དབྱེ ར་མ་ཕྱེས་པའི་མཉམ་མེ ད་སྤྲུལ་པའི་སྐྱེས་མཆོག་ཆེ ན་པོ་
མཚུངས་མེད་རྗེ་བཙུན་མཧཱ་གུ་ཎའི་རྩ་གསུམ་རིགས་འདུས་སྨན་གྱི་དཀྱི ལ་
འཁོར་གྱི་ཞི་དང་ཁྲོ་བོའི་ལྷ་ཚོགས་རྣམས་ལ་ཞི ང་ཁམས་དབུལ་བར་བྱ་བ་
བཅས་སོ། །
བཞི་པ། ཕྱིའི་མཎྜལ་འབུལ་བ།
ས་གཞི་སྤོད་ཀྱིས་བྱུགས་ཤིང་མེ་ཏོག་བཀྲམ། །རི་རབ་གླིང་བཞི་ཉི་ཟླས་
བརྒྱན་པ་འདི། །སངས་རྒྱས་ཞིང་དུ་དམིགས་ཏེ་ཕུལ་བ་ཡིས། །འགྲོ་ཀུན་
རྣམ་དག་ཞིང་དུ་སྤྱོད་པར་ཤོག །ཅེས་པ་སྟེ། གླིང་བཞི་རི་རབ་དང་བཅས་
བཀོ ད་པ་ནི་ཞིང་ཁམས་གཅིག་དང་། ཞི ང་དེ་འདྲ་བ་སྟོང་ཕྲག་གཅིག་ལ་
འཇིག་རྟེན་གྱི་ཁམས་གཅིག འཇིག་རྟེན་གྱི་ཁམས་དེ་འདྲ་བ་ཡང་སྟོང་ཕྲག་
གཅིག་ལ་སྟོང་དང་པོ་གཅིག་ཕུད་ཀྱི་འཇིག་རྟེན་གྱི་ཁམས་གཅིག སྟོང་
དང་པོ་གཅིག་ཕུད་ཀྱི་འཇིག་རྟེན་གྱི་ཁམས་དེ་འདྲ་ཡང་སྟོང་ཕྲག་གཅིག་
ལ་སླར་སྟོང་གཉིས་པ་བར་མའི་འཇིག་རྟེན་གཅིག སྟོང་གཉིས་པ་བར་
མའི་འཇིག་རྟེན་གྱི་ཁམས་ཡང་དེ་འདྲ་བ་སྟོང་ཕྲག་གཅིག་ལ་སྟོང་གསུམ་
གྱི་སྟོང་ཆེན་པོའི་འཇིག་རྟེན་གྱི་ཁམས་གཅིག སྟོང་གསུམ་གྱི་སྟོང་ཆེན་
པོའི་འཇིག་རྟེན་གྱི་ཁམས་སྟོང་ཕྲག་སོ གས་ཞི ང་ཁམས་རབ་འབྱམས་ཐེར་
འབུམ་ཁྲག་ཁྲིག་མང་པོ་བརྗོད་ཀྱིས་མི་ལང་བ་ཡོད་པ་དག་སོ་སོའི་བློས་
ཡིས་སྟོབས་ཀྱིས་ཀུན་ནས་བླངས་ཏེ། ཕངས་པ་མེད་པའི་སེམས་ཀྱིས་མཎྜལ་
504



འབུལ་བ་ནི་ཕྱི་སྣོད་ཀྱི་འཇིག་རྟེན་ཁམས་གྲངས་མེད་དཔག་ཏུ་མེད་པ་དག་
འབུལ་བ་ཡིན། །
ལྔ་པ། ནང་གི་མཎྜལ་འབུལ་བ།
དེ་ནས་གོང་དུ་བརྗོད་པའི་སྟོང་གསུམ་འཇི ག་རྟེ ན་གྱི་ཁམས་གྲངས་
མེད་པ་དག་གི་ནང་ན་གནས་ཤིང་ཡོད་པའི་མཐའ་དང་མུ་མེད་པའི་མ་གྱུར་
འགྲོ་བ་རིགས་དྲུག་གི་སེམས་ཅན་ཐམས་ཅད་ཀྱི་དུས་ཚེ་རབས་འཁོར་བ་
ཐོག་མ་མེད་པ་ནས་བཟུང་ལུས་དང་། ལོངས་སྤྱོད་དང༌། དུས་གསུམ་གྱི་
དགེ་བའི་རྩ་བ་དང་བཅས་པ་ཐམས་ཅད་རྩ་གསུམ་སྨན་གྱི་དཀྱིལ་འཁོར་
གྱི་ཞིང་དུ་དབུལ་བར་བྱ་སྟེ། བདག་གཞན་ལུས་དང་ལོངས་སྤྱོད་དུས་
གསུམ་གྱི། །དགེ་ཚོགས་དང་བཅས་རི་གླི ང་ཉི་ཟླ་སོ གས། །ཀུན་བཟང་
མཆོད་སྤྲི ན་བསམ་ཡས་སྤྲུལ་བྱས་ཏེ། །བླ་མ་དཀོན་མཆོག་ཐུགས་རྗེ་ཅན་
ལ་འབུལ། །བསོ ད་ནམས་ཡེ་ཤེས་ཚོགས་གཉིས་རབ་རྫོགས་ཤོག །ཅེས་
ཕྱི་ནང་གཉིས་ཀྱི་སྒོ་ནས་བསོད་ནམས་ཀྱི་ཚོགས་རབ་ཏུ་རྫོགས་པར་གྱུར།།
དྲུག་པ། གསང་བའི་མཎྜལ་འབུལ་བ།
དེ་ནས་གསང་བ་ལྟར་མཎྜལ་འབུལ་བར་བྱ་བ་ནི་རྗེ་བཙུན་མ་ཧ་གུ་ཎའི་
505



སྙན་རྒྱུད་ཀྱི་གདམས་པ་ཟབ་མོ་ཉམས་སུ་ལེན་པའི་སྐུ་གསུམ་ཞིང་ཁམས་
བགྲོད་པའི་ཐེམ་སྐས་ལས་གསུངས་པ་བཞིན་ཕྱི་ལྟར་པདྨའི་འདབ་མ། ནང་
ལྟར་ཌཀྐིའི་མཁའ་རྒྱ། གསང་བ་ལྟར་ཡུལ་དེ་ལ་རོལ་བས་སྙིང་པོ་རོལ་པ་
ལེ ན་པས་མྱུར་ལམ་ཕོ་ཉའི་མན་ངག་གི་གཟུང་འཛིན་རོ་རྐྱང་གི་རྒྱུ་བ་ཡེ་
ཤེས་སྒྲ་གཅན་གྱི་དབང་བར་བྱས་ཏེ། རྩ་མདུད་ཉེར་གཅིག་བཙན་ཐབས་
སུ་དཀྲོལ་བས་རབ་ཏུ་དགའ་བ་ལ་སོགས་པའི་ས་བཅུ་དང་། ཚོགས་ལམ་
ལ་སོགས་པའི་ལམ་ལ་བཅས་ས་བཅུ་ལམ་ལྔའི་རྟོགས་པ་བསྒྲུབ་ཕྱིར་མཁས་
པ་བཞིའི་གནས་ལ་གོམས་པས། བྱང་སེམས་དབང་ལྡོག་གི་འཕྲུལ་འཁོར་
ལ་བརྟེན་ནས་སྙིང་པོ་བདེ་ཆེན་གྱི་ཡེ་ཤེས་སྐད་གཅིག་ལ་ལེན་པར་བྱེད་
པའི་མཎྜལ་གྱི་དཀྱི ལ་འཁོ ར་ནི་ཁྱད་དུ་འཕགས་པའི་རྣལ་འབྱོར་ཆེན་པོ་
མཆོག་གི་སྤྱོད་ཡུལ་ཁོ་ན་ལས་ཐུན་མོང་ལས་དང་པོ་བའི་གང་ཟག་བླུན་
རྨོངས་ཅན་བདག་དང་འདྲ་བ་རྣམས་ཀྱི་སྤྱོད་ཡུལ་ནི་མ་ཡིན་ནོ། །
བདུན་པ། མཇུག་བསྡུ་བ།
དེ་ལྟར་མདོར་ན་མཁའ་ཁྱབ་ཀྱི་ཞི ང་ཁམས་རྒྱ་མཚོ་བློ ས་བླངས་ཤིང་
སྤྲུལ་ཏེ་སྒོ་གསུམ་གུས་པས་བསྟོད་ཕྱག་དང་བསྐོར་བ་སོགས་དམིགས་ནས་
མཎྜལ་འབུལ་བ་ནི་ཕྱིའི་མཎྜལ། རང་གཞན་གྱི་ལུས་ལོངས་སྤྱོད་དུས་གསུམ་
གྱི་དགེ་རྩ་དང་བཅས་འབུལ་བར་བྱེད་པ་ནི་ནང་གི་མཎྜལ། འཁོར་གསུམ་
506



རྣམ་པར་མི་རྟོག་པའི་སྤྲོས་པ་གཟོ ད་ནས་ཞི་བའི་རང་ངོ་ལ་མཉམ་པར་
འཇོག་པ་ནི་གསང་བའི་མཎྜལ་བཅས་ཕྱི་ནང་གསང་གསུམ་གྱི་མཎྜལ་ལྷན་
ཅིག་ཏུ་འབྲེལ་བར་བྱས་ཏེ། གྲངས་བརྒྱ་དང་རྩ་གཅིག ཉེར་གཅིག བདུན།
གསུམ་སོགས་དུས་ཚོད་ལ་གཞིགས་ཏེ་ཕུལ་བའི་མཐར་བཅོམ་ལྡན་འདས་
༧རྒྱལ་བ་༧སྨན་གྱི་བླ་དང་དབྱེར་མེད་པའི་རྗེ་བཙུན་བླ་མ་གཡུ་ཐོག་ཡོན་
ཏན་མགོན་པོའི་རྩ་གསུམ་སྨན་གྱི་དཀྱིལ་འཁོར་སྣང་ལ་རང་བཞི ན་མེ ད་
པའི་འཇའ་འོད་ཕུང་པོ་དཀྲིགས་པའི་ཀློང་ནས་འོད་ཟེར་དཔག་ཏུ་མེད་པ་
འཕྲོས་ནས་བདག་གཞན་ནམ་མཐའ་དང་མཉམ་པའི་སེ མས་ཅན་ཐམས་
ཅད་ཀྱི་སྒྲིབ་གཉིས་བསལ། ཚོགས་གཉིས་རྫོགས་པའི་བསྐལ་པ་ཅན་དུ་བྱས།
གཞན་གྱི་རྒྱུད་བྱིན་གྱིས་བརླབས་པར་མོ ས་ནས་གཡུ་ཐོག་ཆོས་སྐོར་ཟིན་
ཁྲིད་ལས་གསུངས་པ་བཞིན། ན་མོ་་་་་་་་
་་་་་་ཞེས་ལན་འགའ་ཤས་བ ཏོན་ནས་བདག་གཞན་རྟེན་
དང་བཅས་པའི་ཕྱི་ནང་གི་ཆོས་ཐམས་ཅད་མི་དམིགས་པའི་ངང་ལ་མཉམ་
པར་བཞག་སྟེ། གང་གི་རྟེ ན་ཅིང་འབྲེལ་བ་འབྱུང༌། །འགག་པ་མེད་པ་
སྐྱེ་མེད་པ། །འཆད་པ་མེ ད་པ་རྟག་མེད་པ། །འོང་བ་མེད་པ་འགྲོ་མེད་པ།།
ཐ་དད་དོན་མིན་དོན་གཅིག་མི ན། །སྤྲོས་པ་ཉེ ར་ཞི་ཞི་སྟོན་པ། །རྫོགས་
པ་སངས་རྒྱས་སྨྲ་རྣམས་ཀྱིས། །དམ་པ་དེ་ལ་ཕྱག་འཚལ་ལོ། །ཞེ ས་བ རྗོད་
དེ་བར་མཚམས་རྣམས་སུ། རྟེན་འབྲེལ་སྙིང་པོའི་སྔགས་འདི་གར་འདོ ན་
པར་བྱའོ། ཨོ་ཡི་དྷ་མ་ཧེ ཧུ་པྲ བྷ་བ། ཧེ་ཧུན་ཧེ་རྒྱཧ་ ཐོ་གྷ ཧ་ཧིབས་དཐཱ།
ཁྲི
507



ཧེ་ ཨོ ཁ་ཅུ་ཨ་ནེ་ ཨ་ད་ནི་ཨོ ཝཱ་རི་མཧཱ་ཥམཎཡ་ས་ཧཱ། ཞེ ས་རྟེན་འབྲེལ་
སྙིང་པོའི་གཟུངས་འདོན་པར་བྱ་དགོས། །
བརྒྱད་པ། མཎྜལ་གྱི་ཕན་ཡོན་བསྟན་པ།
མཎྜལ་ཕུལ་བར་བྱེད་པ་ནི་བསོད་ནམས་དང་ཡེ་ཤེས་གཉིས་ཀྱི་ཚོགས་
རབ་ཏུ་རྫོགས་པར་བྱེད་པའི་ཕྱིར་ཡིན་ལ། འཇིག་རྟེན་འདི་ན་ཕྱི་དངོས་
པོའི་ཟང་ཟིང་དཔལ་འབྱོར་སོགས་རིན་ཐང་གཞལ་དུ་མེད་པའི་མཆོད་པ་
ཕུལ་བ་སོ གས་གང་བྱས་པ་ཐམས་ཅད་ལས། མཎྜལ་ཚར་གཅིག་ཕུལ་བའི་
བསོ ད་ནམས་ཆེ་ཞིང༌། དེ་ལྟ་བུའི་མཎྜལ་ཕུལ་བར་བྱེད་པ་ནི་ཚོགས་
བསགས་ཀྱི་སྒོ་ཐམས་ཅད་ལས་ཁྱད་པར་དུ་འཕགས་པ་ཞིག་ཡིན་པས། རྒྱུན་
དུ་མཎྜལ་འབུལ་བར་བྱེད་པ་ནི་ཤིན་ཏུ་གལ་ཆེ་བ་ཡིན། མཎྜལ་ཕུལ་བ་ལ་
རིན་ཆེན་གསེ ར་དངུལ་སོགས་ཀྱི་དངོས་པོ་ངེས་པར་དུ་འབྱོར་དགོ ས་པ་
མ་ཡིན་ཞིང་། རང་གི་ལག་པའི་སྟེང་དུ་ཕྲེང་བ་དང་། ཡང་ན་འབྲས་དང་
འབྲུ་སོ གས་གཙང་མ་འགའ་ཤས་ཤིག་གི ས་དགང་ནས་གོང་དུ་བསྟན་པ་
བཞི ན་མཎྜལ་ཕུལ་བའི་དམིགས་རིམ་ཟབ་མོ་བསྟེན་ནས་རང་རང་སོ་སོའི་
བློ་ཡི་སྟོབས་ཆེ་ཆུང་གི་ཀུན་ནས་བླངས་ཏེ། ཀུན་ཏུ་བཟང་པོའི་མཆོད་པའི་
སྤྲིན་བཞིན་ཞི ང་ཁམས་རྒྱ་མཚོ་ལྟ་བུར་སྤྲུལ་བྱས་ནས་གྲངས་མེད་འགྲོ་བ་
སེམས་ཅན་ཐམས་ཅད་ཀྱི་ལས་ཉོན་གྱི་སྡི ག་སྒྲི བ་དག་ཕྱིར་སེམས་བཟང་
508



པོའི་ཡོན་ཏན་གང་དག་གོ ང་ནས་གོང་དུ་འཕེ ལ་ཏེ། བྱམས་པ་དང་བརྩེ་
བ་སྙིང་རྗེ་ཆེན་པོ་རྒྱུ ད་ལ་མྱུར་དུ་འཁྲུངས་པའི་ཕྱི ར་དམི གས་ཏེ་འབུལ་
དགོས། དེ་ལྟར་བསམས་ཏེ་ཕུལ་བའི་བསོད་ནམས་ཀྱི་འབྲས་བུ་བཟང་པོ་
ཇི་བྱུང་སྙམ་ན་ནི། གཡུ་ཐོག་ཆོས་སྐོར་གྱི་ནང་ཚན་ཐེམ་སྐས་ལས་གསུངས་
པ་བཞིན། གནས་སྐབས་ཚེ་འདི ར་དཔལ་འབྱོར་དང་ལོངས་སྤྱོད་ཕུན་སུམ་
ཚོགས་པ་དང་ལྡན་པར་གྱུར་ནས། དབུལ་ཞིང་ཕོངས་པའི་སྡུག་བསྔལ་དང་
བྲལ་ནས་ནོར་ལོངས་སྤྱོད་རྒྱ་ཆེན་པོ་བྱུང་། རང་གི་དྲིན་ཆེན་རྩ་བའི་བླ་
མ་སོགས་དངོས་རྒྱུད་ཀྱི་བླ་མ་དམ་པ་རྣམས་ལ་མི་ཕྱེད་པའི་དད་པ་ཆེན་
པོ་སྐྱེ་བར་འགྱུར། རང་ལས་གཞན་གཅེས་པར་འཛིན་པའི་བྱང་ཆུབ་ཀྱི་
སེམས་སོགས་ཐེག་པ་ཆེན་པོའི་ཆོས་ལ་ངེས་ཤེས་ཁྱད་པར་ཅན་སྐྱེ། བསོད་
ནམས་ཀྱི་སྟོབས་དེའི་མཐུ་ལས་མི་མ་ཡིན་སོགས་ལྷ་འདྲེ་དུག་པ་ཅན་གྱི་མི་
ཚུགས། འགྲོ་བ་ཐ་དག་གི་དགའ་ཞི ང་གོང་དུ་བཀུར་བའི་འོས་སུ་འགྱུར།
ཞེས་དང་། ཡང་དུས་ཚིགས་བཟང་པོ་ཁྱད་པར་ཅན་དང་བླ་མ་དཀོ ན་
མཆོག་སོ གས་རྟེན་གནས་ཁྱད་པར་ཅན་སོགས་ཀྱི་དྲུང་དུ་མཎྜལ་གུས་པ་
ཆེན་པོས་དམིགས་རིམ་དང་བཅས་ཚར་གཅིག་ཕུལ་ན་ཡང་། དེའི་བསོད་
ནམས་ཀྱི་ཕུང་པོ་ནི་བསྐལ་པ་དཔག་ཏུ་མེད་པར་བདེ་བར་གཤེགས་པའི་
ཚོགས་དང་བཅས་པ་ཐམས་ཅད་ལ་ཕྱི་ནང་གི་མཆོད་གསོལ་རྒྱ་ཆེན་པོ་བྱས་
པ་ལས་ལྷག་པའི་བསོད་ནམས་འཐོབ་པར་འགྱུར། གང་ཅི་བསམ་པའི་དོན་
རྣམས་འགྲུབ། བསྐལ་པ་ནས་བསྐལ་པར་བསགས་པའི་སྡིག་སྒྲིབ་ཉེས་ལྟུང་
509



གི་ཚོགས་ཐམས་ཅད་བྱང་ཞིང་དག་པར་འགྱུར། ལན་གཅིག་ཕུལ་ནས་ཡིད་
དད་པས་སྨོན་ལམ་ཇི་ལྟར་བ ཏབ་པ་ཐམས་ཅད་འབད་མེད་དུ་འགྲུབ། དེ་
བས་ན་ཕྱི་རབས་ཀྱི་སྐྱེས་བུ་རྣམས་ཀྱིས་མནཊ ལ་འབུལ་བ་ལ་བརྩོན་པར་
གྱི ས་ཤིག ཅེས་གསུངས་པ་དང་། སྔར་བརྗོད་པ་བཞི ན་ཕྱི་ནང་གསང་
གསུམ་གྱི་གནད་དེ་རྣམས་ཀྱི་ཟིན་པའི་སྒོ་ནས་ཕུལ་བའི་ཕྱི་མཚན་མ་རྫས་
ཀྱི་མནཊལ་རྒྱུ་གཤམ། ནང་སྐྱེས་བུའི་ཏིང་ངེ་འཛིན་གྱི་དམིགས་རིམ་བསལ།
གསང་བ་འཁོར་འདས་ཀྱི་ཆོས་ཀུན་མ་ལུས་པ་དབྱེར་མེད་རོ་གཅིག་པར་
མཉམ་པ་ཉིད་དུ་ལྟ་བས་རྒྱས་བཏབ་ནས་ཕུལ་ན། དེ་ནི་ཐབས་ཤེས་ཁྱད་
པར་ཅན་གྱི་ཟིན་པའི་མཐུ་ལ་བརྟེན། སྐལ་ཆེན་གྲངས་མེད་གསུམ་གྱི་ཚོགས་
ཀྱང་དུས་སྐད་ཅིག་ཉིད་ལ་ཟླུམས་པ་ཡིན་ཏེ། ཀུན་མཁྱེན་ཆེན་པོས། དེ་
ཕྱིར་གྲངས་མེད་གསུམ་སོགས་གསུངས་པ་ཀུན། །མྱུར་དུ་རྫོགས་དང་རིང་
དུ་རྫོགས་པ་དང་། །ཚེ་གཅིག་གྲོལ་བ་བློ་ཡི་སྟོབས་ལ་རག །དེ་ཡང་ཐབས་
དང་ཤེས་རབ་བརྩོན་འགྲུས་མཆོག །གསུམ་གྱིས་བསྒྲུབས་སྒང་བླ་མེད་
སྟོ བ ས་ཆེའོ། །ཞེ ས་གསུངས་པ་ན། མནཊ ལ་སོ གས་ཚོག ས་དང་བ སོ ད་
ནམས་གང་བསགས་པ་ཐམས་ཅད་རང་གཅེས་པར་འཛིན་པའི་བློས་རང་
གི་ཚེ་འདི་ཕྱི་ཁོ་ནའི་བདེ་སྐྱིད་དང་བསོ ད་ནམས། དཔལ་འབྱོར། དབང་
ཐང་། ལོངས་སྤྱོད་མངའ་ཐང་སོགས་འབྱུང་ཕྱིར་མ་དམིགས་པར་འགྲོ་བ་
རི གས་དྲུག་གི་སེམས་ཅན་སྡུག་བསྔལ་བ་སྤྱི་དང༌། བྱེ་བྲག་ངན་འགྲོ་ངན་
སོ ང་གི་སྡུག་བསྔལ་ལས་གྲོལ་ཞིང༌། བདེ་འགྲོ་མཐོ་རིས་སུ་ལྷ་དང་མིའི་
-
510



རྟེན་བཟང་ཁྱད་པར་ཅན་ཞིག་རྙེད་ནས་དེའི་ཐོག་ནས་བདག་པས་གཞན་
མཆོག་ཏུ་གཅེ ས་པར་འཛིན་པའི་བྱམས་སྙིང་རྗེ་བྱང་ཆུབ་ཀྱི་སེམས་རིན་
པོ་ཆེ་སྔར་མ་སྐྱེས་པ་རྣམས་སྐྱེ་བ་དང་། སྐྱེས་པ་གང་དག་ཉམས་པ་མེད་
པར་གོང་ནས་གོང་དུ་འཕེལ་བའི་ཕྱིར་དུ་བསམས་ཏེ་སྙིང་ཁུངས་རུས་པའི་
གཏིང་ནས་རྫོགས་པའི་སངས་རྒྱས་སྨན་གྱི་བླ་མའི་རྩ་གསུམ་རིགས་འདུས་
ཀྱི་དཀྱིལ་འཁོར་དམ་པར་འབུལ་བར་བྱ་བ་ནི་ཤིན་ཏུ་གལ་ཆེ་བ་ཡིན་ཏེ།
ཀུན་བཟང་བླ་མའི་ཞལ་ལུང་ལས། རང་དོན་དུ་རྫོགས་པའི་སངས་རྒྱས་
ཀྱི་གོ་འཕང་ཐོབ་པར་འདོད་ཀྱང་། ཐེག་པ་ཆེན་པོའི་ལམ་གཏན་ནས་མ་
ཡིན་པས་ན། ཚོགས་བསགས་དང་སྒྲིབ་སྦྱོང་གང་དང་གང་བྱེད་ཀྱང་མཐའ་
ཡས་པའི་སེ མས་ཅན་ཐམས་ཅད་ཀྱི་དོན་དུ་དམིགས་པ་ལས། རང་འདོད་
ཀྱི་བློ་དང་གཏན་ནས་མ་འདྲེས་པ་ཞིག་ཅིས་ཀྱང་གལ་ཆེ། དེ་ལྟར་བྱས་ན་
རང་དོན་དང་ཚེའི་འདིའི་བདེ་སྐྱིད་སོགས་མི་འདོད་ཀྱང་ཞོར་ལ་འབྱུང་
སྟེ། མེ་འབུད་པའི་ཚེ་དུད་པ་ཞོར་ལ་འབྱུང་བ་དང༌། ནས་བ ཏབ་པའི་ཚེ་
སོག་མ་ཞོར་དུ་བྱུང་བ་ལྟ་བུ་ཡིན་པས་ན། དེ་དག་ལ་ཆེད་དུ་གཉེར་བའི་
བློ་ནི་དུག་བཞིན་དུ་སྤོང་དགོས་སོ། ཞེ ས་དཔེ་དོན་བཅས་ལེགས་པར་
གསུངས་འདུག་པར་མ་ཟད། སྤྱན་རས་གཟིགས་དང་ངོ་བོ་དབྱེར་མེད་པའི་
བྱང་ཆུབ་སེམས་དཔའ་སེམས་དཔའ་ཆེན་པོ་སྐྱབས་མགོ ན་རྒྱལ་བ་ཐམས་
ཅད་མཁྱེན་ཅིང་གཟིགས་པ་ཆེན་པོས་ཀྱང་། རྒྱུ་ནོར་ལོངས་སྤྱོད་སོ གས་
དཔལ་འབྱོར་གྱི་འབྱོར་བ་ཆེ་ཆུང་མི་འདྲ་བ་ཡོང་བའི་རྒྱུ་རྐྱེན་གཙོ་བོ་ནི།
511



རྩ་བ་སོ་སོས་བསོད་ནམས་བསགས་མ་བསགས་གཅིག་དང༌། བསོད་ནམས་
ཀྱི་རྒྱབ་རྟེན་ཆེ་ཆུང་རང་ལ་རག་ལུས་པ་རེ ད། དཔེ ར་ན། བོད་པ་ཚོ་དང་
རྒྱུ་ནོར་ལོངས་སྤྱོད་འཕེལ་བའི་ཆེད་དུ་ནོར་གྱི་ལྷ་སོ གས་བསྟེན་ཏེ་མཆོད་
པ་ཕུལ་བ་སོགས་བྱེད་ཀྱིན་ཡོད་ཀྱང་། བོད་པའི་སྤྱི་ཚོགས་ཀྱི་ནང་དུ་ཨ་
སྒོར་དུང་ཕྱུར་མང་པོ་ཡོད་མཁན་གྱི་འབྱོར་བ་ཅན་ཡོང་གི་མི་འདུག་ལ། ཨ་
རི་སོགས་ཕྱི་རྒྱལ་རྒྱལ་ཁབ་ཁག་གི་ནང་ཁོ ང་ཚོས་ནོར་གྱི་ལྷ་གང་ཡང་
བསྟེན་གྱི་མེད་ཀྱང་། གང་ལྟར་ཨ་སྒོར་དུང་ཕྱུར་དང་ས་ཡ་མང་པོ་ཡོད་
བསྡད་མཁན་མང་པོ་མ ཐོ ང་ཡས་འདུག དེ་རྒྱུ་མཚན་ག་རེ་བྱས་ནས་རེད་
ཟེ ར་ན། རྩ་བ་ཚེ་རབས་སྔོན་ལ་སོ་སོས་བ སོ ད་ནམས་བསགས་པ་ཁོ་ནས་
བྱུང་བ་རེད། བྱས་ཙང་། དུས་རྒྱུན་དུ་བསོད་ནམས་གསོ ག་པར་བྱེད་པ་
གལ་ཆེན་པོ་རེད། བསོད་ནམས་མང་པོ་བསགས་པར་གྱུར་ན་ནོར་ལྷ་སོགས་
གང་ཡང་མ་བསྟེ ན་ཀྱང་། རྩ་བ་བསོད་ནམས་ཀྱི་རྒྱབ་རྟེན་ཡོད་ཙང་། རྒྱུ་
ནོར་ལོངས་སྤྱོད་རང་བཞིན་གྱིས་འཕེལ་གྱི་ཡོད་པ་རེད། ཅེས་ཞལ་གསལ་
ཞིང་གོ་བདེ་བའི་ཕྱིར་དུ་རྒྱུན་དུ་བསོད་ནམས་གསོག་དགོས་པ་ནི་རྩ་བའི་
གལ་ཆེ་ཞིག་ཏུ་གསུངས་ཡོད། དེའི་ཕྱིར་དུ་གསོ་བ་རིག་པའི་སྨན་པ་རྣམས་
ཀྱིས་ཀྱང་རྗེ་བཙུན་གཡུ་ཐོག་ཆེན་པོའི་སྙན་རྒྱུད་ཀྱི་ཟབ་གནད་དམ་པ་འདི་
དག་ལ་ཉམས་བཞེས་ཅི་ཐུབ་མཛད་དེ། གསོ་བ་རིག་པའི་བསྟན་པ་སྤྱི་དང་
ཡང་སྒོར་འགྲོ་བའི་ནད་པའི་ཚོགས་ཀྱི་གཙོས་པའི་དམི གས་མེ ད་སེམས་
ཅན་ཐམས་ཅད་བསོད་ནམས་དང་ཡེ་ཤེས་ཀྱི་ཚོགས་གཉིས་རབ་ཏུ་རྫོགས་
512



པར་གྱུར ནས་དག་པ་ཆོས་གཟུགས་གཉིས་ལྡན་གྱི་གོ་འཕང་དམ་པ་ཞིག་
ཐོབ་པར་བྱ་བའི་ཕྱིར་དུ་གང་ཐུབ་ཀྱིས་མཎྜལ་གྱི་ཚུལ་འདི་ལྟ་བུ་ཕུལ་བར་
བྱས་པའི་མཐར། མགོན་པོ་ཀླུ་སྒྲུབ་ཀྱི་གསུང་ལྟར། དགེ་བ་འདི་ཡི་སྐྱེ་བོ་
ཀུན། །བསོད་ནམས་ཡེ་ཤེས་ཚོགས་རྫོགས་ནས། །བསོད་ནམས་ཡེ་ཤེས་
ལས་བྱུང་བའི། །དམ་པ་སྐུ་གཉིས་འཐོབ་པར་ཤོག །ཅེ ས་མཇུག་པ་སྨོན་
ལམ་ཁྱད་པར་ཅན་གྱིས་རྒྱས་ཐེབས་པར་བྱའོ།། །།
513



ལེའུ་བཅུ་གསུམ།
སྨན་སྒྲུབ་བཤད་པ།
དང་པོ། ས་གཞི་བྱིན་རླབས།
མཚམས་འདིར་སྨན་པ་རྣམས་ཀྱིས་ནད་པར་མ་གཟིགས་པའི་སྔ་རོལ་
དུ་སྨན་སྒྲུབ་མདོར་བསྡུས་ཤིག་རྒྱུན་དུ་གནང་དགོས་པ་ནི་ཤིན་ཏུ་གལ་ཆེན་
པོ་ཡིན། རྒྱས་པ་སྨན་སྒྲུབ་དྲང་སྲོང་དགོངས་རྒྱན་ལས་གསལ་མོད་ཀྱང་།
འདི ར་བཤད་རྒྱུ ད་ལེ འུ་ཉེར་ལྔ་པ་བྱ་བྱེད་སྨན་པའི་ལེའུ ར་གསུ ངས་པ་
བཞིན་སྨན་སྒྲུབ་མདོར་བསྡུས་ཤིག་བསྟན་པར་བྱ་བ་ནི། དེ་ལྟར་གོང་དུ་
མཎྜལ་ཕུལ་ཟིན་པའི་རྗེས་སླར་ཡང་ཐོག་མར་ས་གཞི་ཐམས་ཅད་བྱིན་གྱིས་
བརླབ་པར་བྱ་བ་ནི། ཐམས་ཅད་དུ་ནི་ས་གཞི་དག །སེག་མ་ལ་སོགས་མེད་
པ་དང༌། །ལག་མཐིལ་ལྟར་མཉམ་བཻཌཱུརྱའི། །རང་བཞིན་འཇམ་པོར་གནས་
གྱུར་ཅིག །ཅེས་ས་གཞི་བྱིན་གྱིས་བརླབས་ཏེ། དེ་བཞིན་གཤེགས་པ་ཐམས་
ཅད་ཀྱི། །མཐུ་སྟོ བས་གཅིག་ཏུ་བསྡུས་པའི་སྐུ། །རྡོ་རྗེ་ཁྲོ་བོའི་སྐུར་སྟོན་
པ། །རྣམ་པར་འཇོམས་པ་ལ་ཕྱག་འཚལ། །ཞེས་དཔལ་རྡོ་རྗེ་རྣམ་འཇོམས་
ལ་བསྟོད་ཕྱག་སྔོན་དུ་ཕུལ་དེ་སྔགས་འདི་འདོན་པར་བྱ་སྟེ། ན་མཤ་ ་
་་་་་་་་་ལན་གསུམ་བརྗོད་དེ། ཇི་ལྟར་
བལྟམས་པ་ཙམ་གྱིས་ནི། །ལྷ་རྣམས་ཀྱིས་ནི་འཁྲུས་གསོ ལ་ལྟར། །ལྷ་ཡིས་
514



ཆུ་ནི་དག་པ་ཡིས། །དེ་བཞིན་བདག་གི ས་སྐུ་འཁྲུས་གསོལ། ཨོཾ་ས རྦ་ཏ་ཐཱ་
ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཨཱ་ཧཾ། སྲབ་འཇམ་ཡངས་པ་ལྷ་ཡི་གོས། །མི་
ཕྱེད་རྡོ་རྗེ་སྐུ་ཉིད་ལ། །མི་ཕྱེད་དད་པས་བདག་འབུལ་ན། །བདག་ཀྱང་རྡོ་
རྗེ་སྐུ་ཐོབ་ཤོག །
གཉིས་པ། རང་ཉིད་ལྷར་སྐྱེད་པ།
དེ་ལྟར་གོང་དུ་ས་གཞི་བྱིན་རླབས་དང་འཁྲུས་གསོ ལ་གནང་མ་ཐག་ཏུ་
རང་ཉིད་བཅོམ་ལྡན་འདས་བདེ་བར་གཤེགས་པ་སྨན་གྱི་བླ་བཻཌཱུརྱ་འོ ད་ཀྱི་
རྒྱལ་པོ་ཞལ་གཅིག་ཕྱག་གཉིས། ཕྱག་གཡས་མཆོག་སྦྱིན་ཨ་རུ་ར་དང༌། ཕྱག་
གཡོན་མཉམ་བཞག་བདུད་རྩིས་གང་བའི་སྨན་གྱི་ལྷུང་བཟེད་དང༌། སྐུ་ལ་
མཚན་བཟང་སོ་གཉིས་དང་དཔེ་བྱད་བརྒྱད་ཅུས་སྤྲས་པའི་འོད་ཀྱི་ཕུང་
པོའི་དབུས་ན་ཕྱོགས་ཀྱི་སྤྲུལ་སྐུའི་ངོ་བོར་གྱུར། རང་ཉིད་བཻཌཱུརྱ་ཡི་རྒྱལ་
པོ་དང་། །སྨན་གྱི་སྣོད་ནི་བདུད་རྩི་ལྷུང་བཟེད་བསྣམས། །སྨན་བླ་དྲང་
སྲོང་རྣམས་ཀྱིས་ཤིས་པ་བརྗོད། །འཚོ་མཛད་སྨན་པའི་རྒྱལ་པོ་བཅོམ་ལྡན་
འདས། །དུག་གསུམ་ནད་སེལ་སངས་རྒྱས་སྨན་གྱི་བླ། །སྐུ་མདོག་མཐིང་
ག་བཻཌཱུརྱ་ཡི་འོད། །སྤྲུལ་པའི་སྐུ་ལ་མཚན་དང་དཔེ་བྱད་ལྡན། །རླུང་མཁྲིས་
བད་ཀན་ནད་ཀྱི ས་གདུང་པ་ལ། །ནད་ཀྱི་གཉེན་པོ་ཕྱག་གཡས་ཨ་རུ་ར།།
ཕྱག་གཡོན་བདུད་རྩིའི་ལྷུང་བཟེད་པར་བུ་བསྣམས། །བཻཌཱུརྱ་ཡི་འོད་ལ་
515



ཕྱག་འཚལ་ལོ། །རིག་པའི་གནས་མཆོག་བཅོ་བརྒྱད་ཐུགས་སུ་ཆུད། །ཚེ་
ལ་དབང་བའི་བཅུད་ལེན་དངོས་གྲུབ་བརྙེས། །མངོན་ཤེས་སྙིང་རྗེས་འགྲོ་
མཆོག་འདུ་བ་སྙོམས། །དྲང་སྲོང་རིག་འཛིན་རྣམས་ལ་ཕྱག་འཚལ་ལོ། །ཨོཾ་
ན་མོ་བྷ་ག་ཝ་ཏེ། བྷེ་ཥ་ཛཱི་གུ་རུ་བཻ་ཌཱུ་རྱ་པྲ་བྷ་རཱ་ཛཱ་ཡ། ཏ་ཐཱ་ག་ཏཱ་ཡ། ཨ་
རྡ་ཏེ་ས་མྱ་ཀཾ་བུདྡྷཱ་ཡ། ཏ་དྱ་ཐཱ། ཨོཾ་བྷི་ཥ་བྱེ་བྷི་ཥ་ཕྱེ་མཧཱ་བྷི་ཥ་ཛེ། རྭ་
ཛཱ་ཡ་ས་མུ ངྒ་ཏེ་སྭཱཧཱ།།
གསུམ་པ། སྨན་སྒྲུབ་ཀྱི་དམིགས་རིམ།
ཞེས་ལན་གྲངས་དུ་མ་བཟླས་བརྗོད་གནང་བ་ནི་དུས་ཚོད་དང་བསྟུན་
ཏེ་སངས་རྒྱས་སྨན་བླའི་ཟུངས་སྔགས་གང་མང་བཟླས་པའི་མཐར། སྐུ་
གསུང་ཐུགས་ཡོན་ཏན་འཕྲིན་ལས་བཅས་ནས་འོད་ཟེ ར་ཁ་དོག་བརྒྱ་སྟོང་
མང་པོ་ཕྱོགས་བཅུར་འཕྲོས་ཏེ་ཕྱོགས་བཅུའི་དེ་བཞིན་གཤེགས་པ་སྲས་དང་
བཅས་པ་ཐུགས་མཉེས་པར་བྱས་པའི་མཆོད་པ་འབུལ། ཕྱོགས་བཅུའི་ཞིང་
ཁམས་རབས་འབྱམས་མ་ལུས་པ་ན་མཁྱེན་བརྩེ་ནུས་པའི་བྱིན་ཅན་བསམ་
གྱིས་མི་ཁྱབ་པ་འོད་ཟེར་ཁ་དོག་སྣ་ལྔའི་ངོ་བོར་འཕྲོས་ནས་རྫོགས་པའི་
སངས་རྒྱས་སྨན་གྱི་བླ་བཻཌཱུརྱ་འོད་ཀྱི་རྒྱལ་པོའི་ཕྱག་གཡས་བདུད་རྩིའི་ལྷུང་
བཟེད་ནང་དུ་འཐིམ། དེ་དག་རིམ་བཞིན་ཕྱིར་བབས་ཏེ་ན་བ་མེད་པར་
སྨན་གྱི་བདུད་རྩི། འཆི་བ་མེད་པར་ཚེ་ཡི་བདུད་རྩི། ཟག་པ་མེད་པ་ཡེ་
ཤེས་ཀྱི་བདུད་རྩིའི་རྒྱུན་དཔག་ཏུ་མེད་པ་ཕྱོགས་བཅུའི་འགྲོ་བ་སེམས་ཅན་
ཐམས་ཅད་ཀྱི་ལུས་ངག་ཡིད་གསུམ་ལ་འཐིམ་པར་གྱུར་ཏེ། སྤྱི་བོ། མགྲིན་
516



པ། སྙིང་གའི་གནས་སུ་བདུད་རྩིའི་རྒྱུན་དཔག་ཏུ་མེད་པ་བབས་སྟེ་གཏི་
མུག་ཀླ ད་པར་བ རྟེན་པའི་བད་ཀན་གྱི་ནད་ཐམས་ཅད་དང༌། ཞེ་སྡང་
སྲོག་རྩར་བ རྟེན་པའི་མཁྲིས་པའི་ནད་ཐམས་ཅད་དང༌། འདོད་ཆགས་
གསང་བར་བརྟེན་པའི་རླུང་གྱི་ནད་ཐམས་ཅད་དུད་གུ་དང་སུལ་ཁུའི་རྣམ་
པར་ཐུར་དུ་བབས་སྟེ་དུག་གསུམ་རྒྱུ་འབྲས་ཀྱི་ནད་ཐམས་ཅད་ཞི་བར་བྱས།
སླར་ཁམས་གསུམ་སེམས་ཅན་ཐམས་ཅད་ཀྱི་ལུས་ངག་ཡིད་གསུམ་རབ་ཏུ་
སྨི ན་པར་བྱས་ཏེ་ཕན་པ་དང་བདེ་བ་བླ་ན་མེ ད་པ་མ ཛད་པར་གྱུར་
བསམས།།
བཞི་པ། སྨན་མཆོད་འབུལ་ཚུལ།
བདེ་ཆེན་འགྱུར་མེད་ཆོས་སྐུའི་ཀློང་ཡངས་ནས། །གྲངས་མེད་གཟུགས་
སྐུའི་རྣམ་པར་སྟོན་མཛད་པ། །རིགས་འདུས་བླ་མ་སྨན་རྒྱལ་དཀྱིལ་འཁོར་
གྱི། །ཞི་དང་ཁྲོ་བའི་ལྷ་ཚོགས་དགོངས་སུ་གསོལ། །བླ་མ་རྡོར་སེམས་རིགས་
ལྔ་ཡབ་ཡུམ་དང༌། །རྟ་ཕག་ཡབ་ཡུམ་མཁའ་འགྲོ་དམ་ཅན་ཚོགས། །མི་
མངོན་དབྱིངས་ནས་གནས་འདིར་སྐུར་བཞེངས་ལ། །སྐུ་གསུང་ཐུགས་ཡོན་
བྱིན་ཅན་མ་ལུས་ཕོབས། །གནས་ཁང་འདི་ལ་གཟི་བརྗིད་བཀྲག་མདངས་
སྐྱེད། །སྒྲུབ་པའི་རྫས་ལ་སྨན་གྱི་མཐུ་སྟོབས་སྟིམས། །རིག་འཛིན་ཚོགས་
ལ་བྱིན་བརླབས་དབང་བཞི་བསྐུར། །རེ་བའི་འབྲས་བུ་ཕྱོགས་མཐུན་དངོས་
517



སྒྲུབ་སྩོལ། །ཅེ ས་སྨན་གྱི་མཐུ་སྟོ བ ས་ནུས་པ་ཕུལ་དུ་ཕྱིན་པར་གྱུར་བར་
མོས་ཏེ། མཆོད་ཡུལ་གོང་མ་རྣམས་ལ་སྨན་མཆོད་འབུལ་བར་བྱ་བ་ནི། ཧཱུྃ།
རྩ་བ་ཡན་ལག་སྟོ ང་སྦྱར་སྨན། །དུག་ལྔ་ཡེ་ཤེས་ལྔ་གྱུར་པ། །རིགས་ལྔ་
དམ་ཚིག་ལྔ་ཡིདངོས། །ཡེ་ཤེས་ལྔ རྫོགས་མཆོད་པ་འབུལ། །ཨོཾ་སརྦ་པཉ་
ཨ་མྲ་མ་ ཏ་ཧཱུྃ ་ ཧཱི༔ ཐ། རྒྱལ་བ་སྨན་བླ་རིག་འཛིན་པདྨ་འབྱུང་། །དཔལ་
ལྡན་ཕྲེང་བ་རྗེ་བཙུན་གཡུ་ཐོག་ཞབས། །ཡེ་ཤེས་གཟུངས་དང་དཔལ་ལྡན་
གཞོན་ནུ་ལ། །བདུད་རྩི་སྨན་མཆོད་འབུལ་ལོ་བཞེས་སུ་གསོ ལ། །ཨོཾ་སརྦ་
སངས་རྒྱས་རིགས་ཆེན་རྡོ་རྗེ་དང༌། །དོན་གྲུབ་རྒྱལ་མཚན་དཀོན་མཆོག་
སྐྱབས་ཀྱི་ཕུལ། །རིན་ཆེན་བསོ ད་དབང་རྣལ་འབྱོར་ཆེན་པོ་ལ། །བདུད་
རྩི་སྨན་མཆོད་འབུལ་ལོ་བཞེས་སུ་གསོ ལ། ་་་་་་་་་་་་རི་ཁྲོད་ཞིག་པོ་
ཟུར་མཁར་མཉམ་ཉཥིད་རྗེ། །དཀོན་མཆོག་པ་དང་ནམ་མཁའ་དཔལ་ལྡན་
ཞབས། །མངའ་རིས་རིག་འཛིན་ལེགས་ལྡན་རྡོ་རྗེ་ལ། །བདུད་རྩི་སྨན་
མཆོད་འབུལ་ལོ་བཞེ ས་སུ་གསོལ། །་་་་་་་་༌བཀྲ་ཤི ས་སྟོ བ ས་རྒྱལ་ངག་
གི་དབང་པོའི་དཔལ། །གསང་ཆེན་ཆོས་ཀྱི་མཛོད་འཛིན་ཨཱ་ནནྡ། །འཁོར་
ལོའི་མགོན་པོ་བློ་བཟང་རྒྱ་མཚོའི་སྡེར། །བདུད་རྩི་སྨན་མཆོད་འབུལ་ལོ་
བཞེས་སུ་གསོལ། །་་་་་་་་་༌་བློ་བཟང་ཚེ་དབང་ཀུན་བཟང་གྲོལ་མཆོག་
ཞབས། །ཆོས་འབྱོར་རྒྱ་མཚོ་རིག་འཛིན་བཟང་པོ་དང༌། །པདྨ་གསང་
སྔགས་བསྟན་འཛིན་ཆོས་ཀྱི་རྒྱལ། །བདུད་རྩི་སྨན་མཆོད་འབུལ་ལོ་བཞེས་
སུ་གསོལ། །་་་་་་་་་་་་མཐུ་སྟོ བ ས་རྣམ་རྒྱལ་བསྟན་འཛིན་མཐུ་སྟོབས་
EE
518



དང་། །བསྟན་པ་དར་རྒྱས་བྱམས་པ་བསྟན་འཕེ ལ་ཞབས། །བཀའ་དྲིན་
མཉམ་མེ ད་ཚོས་ཀྱི་སེ ངྒེ་ལ། །བདུ ད་རྩི་སྨན་མཆོད་འབུལ་ལོ་བཞེས་སུ་
གསོལ། །་་་་་་་་་་་ཐམས་ཅད་མཁྱེན་གཟིགས་འཇམ་དབྱངས་མཁྱེན་
བརྩེ་དབང་། །རིགས་ཀུན་ཁྱབ་བདག་བློ་གྲོས་མཐའ་ཡས་ཞབས། །དྲི་མེད་
བློ་གྲོས་བྱམས་པ་འབྱུང་གནས་ལ། །བདུད་རྩི་སྨན་མཆོད་འབུལ་ལོ་བཞེས་
སུ་གསོལ། །་་་་་་་་་་རབ་འབྱམས་ཕྱོགས་བཅུའི་རྒྱལ་སྲས་མ་ལུས་པའི།
གཅིག་བསྡུས་སྙིང་རྗེའི་རང་གཟུགས་སྤྱན་རས་གཟིགས། བྱང་ཆུབ་སེམས་
དཔའ་བསྟན་འཛིན་རྒྱ་མཚོ་ལ། །བདུད་རྩི་སྨན་མཆོད་འབུལ་ལོ་བཞེས་
སུ་གསོ ལ། ། ་་་་་་་་་་་་་་་་(ཁོ་བོ ས་གསར་དུ་བསྒྲིགས།)ཐེག་
ཆེན་མདོ་སྔགས་ཐར་ལམ་གསལ་བྱེད་ཕྱིར། །དབང་བསྐུར་རྒྱུད་བཤད་ལུང་
ཁྲིད་ཆོས་ཀྱི་རྗེ། །བཀའ་དྲིན་གསུམ་ལྡན་རྩ་བའི་བླ་མ་ལ། །བདུད་རྩི་
སྨན་མཆོད་འབུལ་ལོ་བཞེས་སུ་གསོ ལ། །་་་་་་་་་་་་(ཁོ་བོས་གསར་དུ་
བསྒྲིགས།)ཀུན་འདུས་རིགས་ལྔ་རྡ་ཕག་ཡབ་ཡུམ་དང་། །མཁའ་འགྲོ་ཆོས་
སྐྱོང་དམ་ཅན་རྒྱ་མཚོའི་ཚོགས། །སྨན་གྱི་དྲང་སྲོང་ལྷ་མོར་བཅས་པ་ལ།།
བདུད་རྩི་སྨན་མཆོད་འབུལ་ལོ་བཞེས་སུ་གསོལ། །་་་་་་་་་་་ དེ་ནས་
རང་གི ས་བསྟན་པར་བྱ་བའི་ཕྱིར་དུ། ཧྲི༔ འཁོར་འདས་ཕྱི་ནང་གསང་
བ་ཤེས་བྱ་དང༌། །ཤེས་བྱེ ད་ལས་འདས་དམ་ཚིག་རྡོ་རྗེ་ཆེ། །ཐབས་ཤེས་
མཐེ བ་སྲིན་ཕྱག་རྒྱས་ཆོ་ག་བཞིན། །མྱངས་པས་དངོས་གྲུབ་མ་ལུས་སྩལ་
དུ་གསོལ། ། ཀཱ་ཡ་ཝ་ཀ་ཙི་ཏ ཏ་སརྦ་སི དྷི་ ༀ་ཨཱ༔ཧཱུྃ། ཞེས་བརྗོད་དེ། ལག་
519



གཡོན་པའི་མཐེབ་སྲིན་གཉིས་ཀྱིས་སྨན་མཆོད་ལན་གསུམ་སྟོར་ཏེ་ལྕེ་ལ་
མྱང་བས་འཆི་མེད་ཚེ་ཡི་དངོས་གྲུབ་དང་བྱིན་བརླབས་ཐོབ་པར་མོས། །
ལྔ་པ། མཇུག་བསྡུ་ཚུལ།
དེ་ནས་སྨན་རྣམས་ཉམ་ཐག་འགྲོ་བ་ནད་པ་རྣམས་ལ་ཕན་པ་དང་བདེ་
བ་བླ་ན་མེད་པ་འབྱིན་པར་གྱུར། སྨན་ལྷ་དྲང་སྲོང་རྣམས་ཀྱི་ཤིས་པར་
བརྗོད་དེ། ལྷ་རྣམས་ཀྱི་ནི་བདུད་རྩི་ལྟ་བུ་དང༌། །ཀླུ་རྣམས་ཀྱི་ནི་གཙུག་
ནོར་ལྟ་བུ་དང༌། །དྲང་སྲོང་རྣམས་ཀྱི་བཅུད་ལེན་ལྟ་བུར་ནི། །ཁྱེ ད་ལ་
སྨན་འདི་ཉེ་བར་གནས་གྱུར་ཅིག །རླུང་མཁྲིས་བད་ཀན་བཞི་བརྒྱ་རྩ་བཞིའི་
ནད། །ཚེ་ལ་བར་དུ་གཅོད་པ་ཞི་བ་དང་། །གནོད་པའི་བགེགས་རིགས་
སྟོ ང་ཕྲག་བརྒྱད་ཅུ་དང༌། །ཡེ་འདྲོག་སུམ་བརྒྱ་དྲུག་ཅུ་ལ་སོ གས་པ།།
བསམས་པའི་བར་དུ་གཅོད་པ་ཞི་བར་མཛོད། །སངས་རྒྱས་སྐུ་གསུམ་མཉེས་
པའི་བྱིན་བརླབས་དང༌། །ཆོས་ཉིད་མི་འགྱུར་བདེ ན་པའི་བྱིན་བརླབས་
དང༌། །དགེ་འདུན་མི་ཕྱེད་འདུན་པའི་བྱིན་བརླབས་ཀྱིས། །ཇི་ལྟར་བཏབ་
པའི་སྨོན་ལམ་གྲུབ་པར་ཤོག །ཅེས་སྨན་སྒྲུབ་ཀྱི་སྒོམ་རིམ་ཅུང་ཟད་བཤད་
པར་བྱ་བ་འདི་ཉི ད་དམ། རྒྱས་པར་བསྐྱང་འདོད་ན་སྨན་སྒྲུབ་དྲང་སྲོང་
དགོངས་རྒྱན་གྱི་ཆོ་ག་རྒྱས་པ་ལ་གཟི གས་པར་མཛོད། །
520



ལེའུ་བཅུ་བཞི་པ།
རྡོ་རྗེ་སེམས་དཔའི་བསྒོམ་བཟླས་བཤད་པ།
དང་པོ། སྡིག་པ་བཤགས་པའི་ཚུལ།
རྣམ་མཁྱེན་རྒྱལ་བའི་གོ་འཕང་སྒྲུབ་པར་བྱེད་པ་ལ་བར་དུ་གཅོད་པའི་
འགལ་རྐྱེན་གཙོ་བོ་ནི་སྡིག་སྒྲིབ་བག་ཆགས་དང་བཅས་ལས་ཀྱི་སྒྲིབ་པ་བཞི་
པོ་རྣམས་ཡིན་པས། དེ་ལྟ་བུའི་སྡིག་སྒྲིབ་སྦྱོང་བ་མཆོག་ཏུ་གྱུར་བ་ནི་དཔལ་
རྒྱལ་བ་རྡོ་རྗེ་སེམས་དཔའི་བསྒོམ་བཟླས་ཡིན། དེ་ཡང་ལུས་ཅན་སེམས་
ཅན་ཐམས་ཅད་ཚེ་རབས་འཁོར་བ་ཐོག་མ་མེད་པའི་དུས་ནས་ལུས་ངག་
ཡིད་གསུམ་གྱིས་སྒོ་ནས་བསགས་པའི་སྡིག་སྒྲིབ་དང་། ད་ལྟའི་ཚེ་འདིར་
གསོག་བཞིན་པའི་ལས་ངན་གྱི་སྡིག་སྒྲིབ་དང་། ལས་དང་ཉོན་མོངས་པའི་
གཞན་དབང་དེ་ཁོ་ནའི་དབང་དུ་སོང་ནས་འབྱུང་འགྱུར་སྐྱེ་བ་ཕྱི་མ་རྣམས་
སུ་ལས་ངན་གསོག་པར་འགྱུར་བ་སོགས་མདོར་ན། སྡིག་པའི་ལས་མི་དགེ་
བ་བཅུ་དང༌། མཚམས་མེད་པ་ལ། དེ་དང་ཉེ་བ་ལྔ་། ཕྱི་སོ་ཐར་གྱི་སྡོམ་
པ། ནང་བྱང་ཆུབ་སེམས་དཔའི་བསླབ་བྱ། གསང་བ་སྔགས་ཀྱི་དམ་ཚིག་
ཉམས་པ་བཅས་སྡིག་པའི་ཕུང་པོ་ཚབས་ཆེ་རི་རབ་ཙམ་བསགས་པར་གྱུར་
ན་ཡང་། བླ་མ་དུས་གསུམ་གྱི་སངས་རྒྱས་དང་ངོ་བོ་དབྱེར་མེ ད་པའི་རྣམ་
521



པ་དཔལ་རྒྱལ་བ་རྗེ་རྗེ་སེམས་དཔའི་སྒོ་ནས་གཉེན་པོ་སྟོབས་བཞི་ཚང་བའི་
ངང་ནས་སྡིག་པ་དང་ལས་ཀྱི་སྒྲིབ་པ་རྣམས་བཤགས་པར་གྱུར་ན་བྱང་ཞིང་
དག་པར་འགྱུར་བ་ཡིན། དེ་ཡང་ཀུན་བཟང་བླ་མའི་ཞལ་ལུང་དུ། སྤྱིར་
སྡིག་པ་ལ་ཡོན་ཏན་མེད་ཀྱང་། བཤགས་པས་འདག་པ་སྡིག་པའི་ཡོན་ཏན་
ཡིན་གསུངས་ཤིང་། དེ་ལྟར་སྡིག་པ་བཤགས་པས་དག་པར་འགྱུར་བ་མེད་
ན་ནི། རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བ་ཡང་
མི་ནུས་ཏེ། བྱང་ཆུབ་ཀྱི་ལམ་ཟབ་མོར་ཉམས་རྟོགས་ཁྱད་པར་ཅན་རྒྱུད་
ལ་སྐྱེ་བར་བྱེད་པ་ལ་འགལ་རྐྱེན་གཙོ་བོ་ནི་སྡིག་སྒྲིབ་བག་ཆགས་ཉེས་ལྟུང་
དང་བཅས་པ་དག་ཡིན་གཤིས། དེ ར་བ རྟེན་བྱང་ཆུབ་ཀྱི་སེམས་ཀྱི་ཟིན་
པའི་ཐོག་ནས་ཡབ་རྡོ་རྗེ་སེམས་དཔའ། ཡང་ན་ཡབ་ཡུམ་གཉིས་སུ་སྦྱོར་
བའི་ངང་ནས་གཉེན་པོ་སྟོབས་བཞི་ཚང་བའི་སྒོ་ནས་སྡིག་པ་བཤགས་པར་
གྱུར་ན་ནི་བསྐལ་པ་སྟོང་ཕྲག་མང་པོར་བསགས་པའི་ལས་ཀྱི་སྒྲིབ་པ་དང་
སྡིག་པ་མི་དགེ་བའི་ཚོགས་ཐམས་ཅད་དུས་སྐད་ཅིག་ཉིད་དུ་བྱང་ཞིང་དག་
ནས་སངས་རྒྱས་པར་འགྱུར་བ་ཡང་ཡོད་པ་ཡིན་ཏེ། དཔེར་ན། འོག་མིན་
གནས་སྟུག་པོ་བཀོད་པའི་ཞིང་དུ་སྔོན་ཆོས་སྐུ་ཀུན་ཏུ་བཟང་པོ་རྒྱལ་བ་
རྡོ་རྗེ་འཆང་དེ་ཉིད་དུས་སྐད་ཅིག་ཉིད་དུ་ལས་ཀྱི་སྡིག་སྒྲིབ་མ་ལུས་པ་བྱང་
ཞིང་དག་ནས་དུག་སྐད་ཅིག་ཉིད་དུ་མངོན་པར་རྫོགས་པ་སངས་རྒྱས་པ་
ཡིན། དེ་ཡང་འཕགས་པ་འཇམ་དཔལ་གྱི་མཚན་ཡང་དག་པ་བརྗོད་པ་
ལས། སྐད་ཅིག་གཅིག་གི་བྱེ་བྲག་དགྱེས། །སྐད་ཅིག་གཅིག་གི ས་རྫོགས་
522



སངས་རྒྱས། །ཞེས་སངས་རྒྱས་ཀྱི་རྒྱུད་རང་ལས་གསུངས་པ་ཡིན། དེ་ལྟར་
མཐའ་དང་མུ་མེད་པའི་ནམ་མཁའ་གར་ཁྱབ་མ་རྒན་འགྲོ་བ་རིགས་དྲུག་གི་
སེམས་ཅན་རྣམས་ཀྱི་རང་རང་སོ་སོའི་བློ་དང་། དབང་པོ་དང་། བསམ་
པ་སོགས་རྒྱ་ཆེན་ཆུང་རྣམ་པ་སྣ་ཚོགས་ཀྱིས་དབང་ལས་འགའ་ཤས་དུས་
སྐད་ཅིག་ཉིད་དུ་སངས་རྒྱས་ཐུབ་པ་དང༌། འགའ་ཤས་བསྐལ་ཆེན་གྲངས་
མེ ད་གསུ མ་དུ་ཚོགས་བསགས་སྒྲིབ་པ་སྦྱངས་ནས་སངས་རྒྱས་ཐུབ་པ་
དང༌། འགའ་ཤས་བསྐལ་པ་བརྒྱ་ཕྲག་མང་པོ་དང༌། འགའ་ཤས་བསྐལ་
པ་འབུམ་ཕྲག་མང་པོ་དང༌། ཡང་འགའ་ཤས ནི་ཚེ་གཅིག་ལུས་ཅིག་ལ་
སངས་རྒྱས་ཐུབ་པ་སོགས་གང་ཟག་སོ་སོའི་བློ་དང་བསམ་པའི་སྟོ བ ས་རྒྱ་
ཆེ་ཆུང་དབང་གི ས་རྫོགས་པའི་བྱང་ཆུབ་ཀྱི་ལམ་དུ་བཞུ གས་ནས་མངོན་
པར་རྫོགས་པར་འཚང་རྒྱ་བ་བྱེད་པ་ལའང་དུས་རིང་ཐུང་གི་ཁྱད་པར་དུ་
མ་ཞིག་ཡོད་པ་ཡིན། དེ་ལྟ་བུའི་བློ་ཡི་སྟོ བས་ཀྱིས་དུས་ཡུན་རིང་ཐུང་གི་
ཁྱད་པར་ཡོད་པ་ཡིན་མོད་ཀྱང་། སེམས་ཅན་ཐམས་ཅད་ཀྱི་རྒྱུད་ལ་སངས་
རྒྱས་པའི་རྒྱུ་ཁམས་བདེ་གཤེགས་ཀྱི་སྙིང་པོ་གཅིག་མཚུངས་སུ་ཡོད་པ་ཡིན་
ཏེ། རྒྱུ ད་ཏ་པ་ལས། སེམས་ཅན་ཐམས་ཅད་སངས་རྒྱས་ཡིན། འོན་ཀྱང་
གློ་བུར་སྒྲིབ་མས་གྲིབ། །ཅེ ས་སྤྱིར་སེམས་ཅན་ཐམས་ཅད་ལ་སངས་རྒྱས་
ཀྱི་གོ་འཕང་སྒྲུབ་པར་བྱེད་པའི་རྒྱུ་ཡོད་ཀྱང་། ལས་དང་ཉོན་མོངས་པའི་
གཞན་དབང་ཅན་ཁོ་ནར་སོང་ནས་དེ་ལྟ་བུའི་ལས་ཉོན་སྡིག་སྒྲིབ་ཀྱི་གཞན་
དབང་ཅན་དུ་སོ ང་ཕྱིན་ཆད་ལ་སྡུ ག་བསྔལ་གྱི་རང་བཞི ན་ཁོ་ན་ལས་མ་
། 523 .



འདས་ཤིང༌། སྡུག་བསྔལ་ཁབ་རྩེ་ཙམ་ཡང་རྩ་བ་ནས་མི་འདོད་པའི་བློ་
ཞི ག་ཡོད་པ་འདི་རྒྱུ་མཚན་དུ་བྱས་ཏེ། སྡུག་བསྔལ་གྱི་རྒྱུ་དང་བཅས་པ་
ཐམས་ཅད་འཇོམས་པར་བྱེད་པ་ལ་རྒྱལ་བས་མཆོག་ཏུ་བསྔགས་པ་ནི་བླ་
མ་རྡོ་རྗེའི་བསྒོམ་བཟླས་ཉིད་ཡིན། ཚུལ་འདི་ཡི་སྒོ་ནས་ལས་ཀྱི་སྒྲིབ་པ་
དང༌། ཉོན་མོངས་པའི་སྒྲིབ་པ། ཤེས་བྱའི་སྒྲིབ་པ། བག་ཆགས་ཀྱི་སྒྲི བ་
པ་ཕྲ་མོ་ཚུན་ཚད་ཡང་ཡང་སྦྱོང་ཞིང་དག་པར་གྱུར་ན་ལྷན་ཅིག་སྐྱེས་པའི་
དགའ་བ་དང་གཏན་གྱི་བདེ་བ་བླ་ན་མེ ད་པ་ཞི ག་རང་བཞིན་གྱིས་དུས་
གཅིག་ཅར་ཉིད་དུ་ཐོབ་པར་འགྱུར་བ་ཡིན། དེའི་ཕྱིར་སེམས་ཅན་རང་རང་
སོ་སོའི་ཚེ་རབས་འཁོར་བ་ཐོག་མ་མེད་པ་ནས་བཟུང་ད་ལྟ་བར་ལུས་ངག་
ཡིད་གསུམ་གྱི་སྒོ་ནས་སྡིག་པའི་རྒྱུ་མི་དགེ་བ་གང་ཅི་བསགས་པ་ཐམས་ཅད་
སྙིང་ཐག་པ་ནས་འགྱོད་སེམས་དྲག་པོས་ལེགས་པར་བཤགས་པར་གྱུར་ན་
རང་གི་ཕ་བསད་པ་དང༌། མ་བསད་པ། དགྲ་བཅོམ་པ་བསད་པ། དེ་བཞིན་
གཤེགས་པའི་སྐུ་ལ་ངན་སེམས་ཀྱི་ཁྲག་འབྱིན་པ། དགེ་འདུན་དབྱེན་འབྱེད་
པ་བཅས་མཚམས་མེད་ལྔའི་ལས་ངན་གང་བསགས་པ་རྣམས་ཀྱང་དག་པར་
འགྱུར་བ་ནི་དངོས་སུ་ཡོད་པ་ཡིན་ཏེ། འཕགས་པ་ཀླུ་སྒྲུབ་ཀྱི་བཤེས་སྤྲིངས་
ལས། གང་ཞིག་སྔོན་ཚད་བག་མེད་གྱུར་བ་ལས། །ཕྱི་ནས་བག་དང་ལྡན་
པར་གྱུར་དེ་ཡང་། །ཟླ་བ་སྤྲིན་བྲལ་ལྟ་བུར་རྣམ་མཛེས་ཏེ། །དགའ་པོ་སོར་
ཕྲེང་མཐོང་ལྡན་བདེ་བྱེད་བཞིན། །ཞེ ས་དཔེ ར་ན་མཁའ་ཡི་ཟླ་བ་སྤྲིན་གྱི་
གྲིབ་མ་ལས་བྲལ་བར་གྱུར་བ་བཞིན་སྔོན་བདག་ཅག་གི་སྟོན་པ་སངས་རྒྱས་
524



ཞལ་ཞུགས་པའི་དུས་སུ་འདོད་ཆགས་ཅན་དགའ་བོ་དང་། ལོག་ལྟ་ཅན་
སོར་ཕྲེང་། ཕ་མ་བསད་པའི་མཐོང་ལྡན་དང་བདེ་བྱེད་རྣམས་ཀྱང་། ཕྱིས་
སངས་རྒྱས་ལ་དད་ཅིང་སྡིག་པ་བཤགས་ནས་དག་ཅིང་མཐར་དགྲ་བཅོམ་
པའི་གོ་འཕང་ཐོབ་པར་གྱུར་བའི་ལོ་རྒྱུས་སོགས་ལ་སྙོན་དོར་སྤུ་ཙམ་མེད་
པར། མདོ་རྒྱུ ད་དགོངས་འགྲེལ་གྱི་གསུང་ཚད་ལ་དག་ལས་ལེགས་པར་
བསྟན་ཡོད་པ་ཡིན། །
གཉིས་པ། གཉེན་པོ་སྟོབས་བཞི།
ལམ་གྱི་འགལ་རྐྱེ ན་སེ ལ་ཞི ང་སྡིག་སྒྲིབ་སྦྱོང་བར་བྱེད་པ་ལ་ད པལ་རྡོ་
རྗེ་སེམས་དཔའི་སྒོམ་ཟླས་ཀྱི་སྒོ་ནས་གཉེན་པོ་སྟོབས་བཞི་ཚང་བའི་ཐོག་
ནས་སྡིག་སྒྲིབ་ཉེས་ལྟུང་བག་ཆག་དང་བཅས་པ་སྦྱངས་ཤི ང་དག་པར་བྱེད་
དགོས་པ་ཡིན། དེ་ཡང་ཚུལ་ཇི་ལྟ་བུའི་སྒོ་ནས་སྡིག་སྒྲིབ་ཀྱི་ཁ་གཏད་དམ་
གཉེན་པོ་སྟོབས་བཞི་བསྟེན་དགོས་སམ་སྙམ་ན་ནི། སངས་རྒྱས་སྨན་བླ་
གཉིས་པ་མཉམ་མེད་སྤྲུལ་པའི་སྐྱེས་མཆོག་ཆེན་པོ་འགྲོ་མགོན་རྗེ་བཙུན་
མཧཱ་གུ་ཎའི་སྙན་རྒྱུད་ཀྱི་དམ་པ་ཟབ་མོ་ཉམས་སུ་ལེན་པའི་སྐུ་གསུམ་ཞིང་
ཁམས་བ གྲོད་པའི་ཐེམ་སྐས་ལས་འདི་ལྟ་སྟེ། བྱང་ཆུབ་ཀྱི་སེམས་དེས་
ངེས་པར་ཟིན་པར་བྱས་ནས་རང་ཉིད་ཐ་ལལ་དུ་གནས་པའི་སྤྱི་བོར་པད་
ཟླའི་སྟེང་དུ་ཧཱུྃ་ཡིག་དཀར་པོ་དྲི་མ་མེད་པ་ཡོངས་སུ་གྱུར་བ་ལས་བླ་མ་དང་
525



གཉིས་སུ་མེད་པའི་དཔལ་རྡོ་རྗེ་སེམས་དཔའ་རུ་གསལ་བ་ནི་རྟེན་གྱི་སྟོབས།
ཚེ་རབས་འཁོར་བ་ཐོ ག་པ་མེ ད་པ་ནས་སྒོ་གསུམ་མི་དགེ འི ་ལས་བཅུ་
དང་། རང་བཞིན་གྱི་ཁ་ན་མ་ཐོ་བ་ཐམས་ཅད་དུག་ཁོང་དུ་ཤོར་བ་ལྟ་བུའི་
འགྱོ ད་སེ མས་བྱེ ད་པ་རྣམ་པ་སུན་འབྱིན་གྱི་སྟོ བས། ཕྱིན་ཆད་སྲོག་ལ་
བབས་ཀྱང་མི་དགེ་སྡིག་པའི་ལས་མི་བྱེད་པར་དམ་བཅའ་བ་ནི་ཉེས་པ་
ལས་སླ ར་ཟློག་པའི་སྟོབས། ཐུགས་ཀར་ཟླ་སྟེང་ཧཱུཾ་ཡིག་ལ་ཡིག་བརྒྱས་
བསྐོར་བ་ལས་བདུད་རྩི་འབེབས་སྦྱོང་བྱེད་བཞིན་དུ་བཟླས་བརྗོད་པ་ནི་
གཉེན་པོ་ཀུན་ཏུ་སྤྱོད་པའི་སྟོབས་བཅས་གཉེན་པོ་སྟོ བ ས་བཞི་ཚང་བའི་
སྒོ་ནས་རང་གི་སྤྱི་བོ ར་པ ད་ཟླ་སོགས་དམིགས་ཏེ་བཟླས་དགོས། ཞེས་
གསུངས་པ་འདི་རྣམས་ནི་སྡིག་པ་བཤགས་པའི་གཉེན་པོ་སྟོབས་བཞི་ཞེས་
བྱ་བ་དག་ཡིན། །
གསུམ་པ། རྡོར་སེ མས་བསྒོམས་བཟླས་དངོས།
རང་གི་སྤྱི་གཙུག་པད་དཀར་ཟླ་བའི་སྟེང༌། །བླ་མ་རྡོ་རྗེ་སེམས་དཔའ་
སྟོན་ཟླའི་མདོག །རྡོ་རྗེ་དྲིལ་འཛིན་དར་དང་རིན་ཆེན་རྒྱན། །ཞབས་གཉིས་
ཕྱེད་སྐྱིལ་འོད་ལྔའི་ཀློང་ན་བཞུགས། །ཐུགས་ཀར་ཟླ་སྟེང་ཧཱུཾ་མཐར་ཡིག་
བརྒྱས་བསྐོར། །བཟླས་པས་རྒྱུད་བསྐུལ་འོད་འཕྲོག་དོན་གཉིས་བྱས། །ས་
བོ ན་སྔགས་ལས་བདུད་རྩིའི་ཆུ་རྒྱུན་བྱུང་། །སྐུ་ལུས་ནང་གང་ཞབས་ཀྱི་
526



མཐེ་བོང་ལས། །བབས་ཏེ་ཚངས་བུག་ནས་ཞུགས་ལུས་ཀུན་བཀྲུས། །སྡིག་
སྒྲིབ་ཉེས་ལྟུ ང་ནད་གདོན་དྲི་མའི་ཚོགས། །སྦྱངས་ཤིང་དག་ནས་གསལ་
སྟོང་འོད་སྐུར་གྱུར། །ཞེས་བདག་གཞན་ནམ་མཁའ་དང་མཉམ་པའི་སེམས་
ཅན་ཐམས་ཅད་ཞིང་གི་རྡུལ་དང་མཉམ་པའི་ཐ་ལམ་པ་འགྲོ་བ་མི་ཡི་ལུས་
སུ་བསྒྱུར་ཏེ་དམིགས་པ་མེ ད་པའི་ཉམ་ཐག་མ་རྒན་རིགས་དྲུག་གི་སེམས་
ཅན་ཐམས་ཅད་ཀྱི་སྡིག་སྒྲིབ་ཉེས་ལྟུ ར་བག་ཆགས་དང་བཅས་པ་ཐམས་
ཅད་སྦྱོང་བའི་ཕྱིར་དུ་གནས་པར་བསམས་ཏེ་དམིགས་རིམ་བསྐྱངས་ནས་
བདག་གཞན་གྱི་སྤྱི་བོར་འདོམ་པ་གང་ཙམ་མཐོ་དམའ་མཉམ་པའི་ནམ་
མཁར་པད་ཟླའི་གནས་ཀྱི་དབུས་སུ་ཧཱུྃ་ཡིག་དཀར་པོ་དྲི་མ་མེད་པའི་ཡོངས་
སུ་བསྐོར་བ་ལས་བླ་མ་དུས་གསུམ་རྫོགས་པའི་སངས་རྒྱས་ཀུན་འདུས་ངོ་
བོ་གང་ཡིན་པ་ལ་འགྲོ་བ་སེམས་ཅན་ཐམས་ཅད་ཀྱི་སྡིག་སྒྲིབ་མ་ལུས་པ་
དག་ཅིང་སྦྱོང་བའི་སླད་དུ་རྣམ་པ་དཔལ་རྒྱལ་བ་རྡོ་རྗེ་སེམས་དཔའ་ལོངས་
སྤྱོད་རྫོགས་པའི་ཆ་བྱད་ཅན། སྐུ་མདོག་སྟོན་གྱི་ཟླ་བ་ལྟར་དཀར་ཞིང་
དངས་ལ། ཞི་མ་སྟོང་ལས་ལྷག་པའི་འོད་ཟེ ར་གྱི་ཕུང་པོ་ལྷང་ངེར་གསལ་
བ་ཞལ་གཅིག་ཕྱག་གཉིས། ཕྱག་གཡས་རྡོ་རྗེ་རྩེ་ལྔ་བ་བསྣམས་ཤིང་། རྒྱལ་
བ་རིགས་ལྔ་དང་ཡེ་ཤེ ས་ལྔ་ཡི་བདག་ཉི ད་ཅན་ཤེ ས་ར བས་ཀྱི་ཕྱག་རྒྱས་
ཐུགས་ཀར་འཛིན་པ། ཕྱག་གཡོན་ལ་དྲིལ་བུ་མུ་ཁྱུད་ཀྱི་དྲྭ་བས་ལེགས་པར་
སྤྲས་པ་བྱང་ཆུབ་སེམས་ཀྱི་བདག་ཉིད་ཅན་ཐབས་མཁས་ཐུགས་རྗེ་ཆེན་པོ་
རང་བཞིན་གྱིས་ཞབས་གཡོན་གྱི་དཀུ་ལ་བ རྟེན་པ། ཅོད་པན། སྟོད་གཡོག
527



སྨད་དཀྲིས། སྐུ་རེགས། དར་དཔྱངས་དང་བཅས་དར་སྣ་ལྔས་མཛེས་པར་
སྨྲས་པ། དེ་བཞི ན་དབུ་རྒྱན། སྙན་རྒྱན། མགུལ་རྒྱན། དཔུང་རྒྱན། དོ་
ཤལ། ཕྱག་གདུབ། ཞབས་གདུབ། སོར་གདུ བ་དང་བཅས་རིན་ཆེའི་རྒྱན་
བརྒྱད་ཀྱིས་ལེགས་པར་བརྒྱན་པ། ཞབས་གཉིས་ཕྱེད་རྡོ་རྗེའི་དཀྱིལ་མོ་ཀྲུང་
གི་ངང་དུ་སྐུ་སྣང་ལ་རང་བཞིན་མེ ད་པའི་འཇའ་འོད་ཀྱི་ཕུང་པོའི་ཀློང་
ན་བཞུགས་སུ་གསོལ་བ་ཞིག་སྒོམ་པར་གྱུར་ན་ནི་སྡིག་པ་བཤགས་པར་བྱེད་
པའི་རྟེན་གྱི་སྟོབས་ཡིན། དེ་ལྟར་ལེགས་པར་སྒོམས་པའི་བླ་མ་རྡོ་རྗེ་སེམས་
དཔའ་ནི། གསེར་ཟངས་བྲིས་སྐུ་སོགས་དངོས་པོ་གདོས་བཅས་མ་ཡིན་པ།
ཤ་ཁྲག་ལ་སོགས་ཟག་བཅས་ཉེར་ལེན་གྱི་ཕུང་པོ་ཡང་མ་ཡིན་པ། སྐུ་སྣང་
ལ་རང་བཞི ན་མེ ད་པ་འཇའ་མཚོན་ལྟར་ཤར་བ། དྲིན་ཆེན་རྩ་བའི་བླ་མ་
དང་དཔལ་རྡོ་རྗེ་སེམས་དཔའི་ཐུགས་ཀུན་མཁྱེན་རྣམ་པར་མི་རྟོག་པའི་ཡེ་
ཤེ ས་ངོ་བོ་གཉིས་སུ་མེ ད་པ་དང་བཅས་པས་བདག་གཞན་སེམས་ཅན་
ཐམས་ཅད་ལ་མཁྱེན་པའི་ཡེ་ཤེས། བརྩེ་བའི་ཐུགས་རྗེ། མཛད་པའི་འཕྲིན་
ལས་སོགས་གང་ལ་གང་འདུལ་གྱི་སྒོ་ནས་ཐབས་མཁས་ཐགས་རྗེ་ཆེན་པོས་
རྗེས་སུ་བཟུང་བའི་སྤྱན་སྔར། ཚེ་རབས་འཁོར་བ་ཐོག་མ་མེད་པ་ནས་ད་
བར་བདག་གཞན་སེམས་ཅན་ཐམས་ཅད་ཀྱི་སྒོ་གསུམ་གྱི་སྡིག་པ་མི་དགེ་
བ་བཅུ་དང་། མཚམས་མེ ད་ལྔ་། དེ་དང་ཉེ་བ་ལྔ་། ཕྱི་སོར་ཐར་སྡོམ་པའི་
འདུལ་ཁྲིམས་ཉིས་བརྒྱ་ལྔ་བཅུ་རྩ་གསུམ། ནང་བྱང་ཆུབ་སེམས་དཔའི་སྨོན་ ་
འཇུག་གི་བསླབ་བྱའི་རྩ་ལྟུང་བཅུ་བཞི། གསང་བ་གསང་སྔགས་རྡོ་རྗེ་ཐོག་
528



པའི་རྩ་ལྟུང་བཅོ་བརྒྱད། ལྕི་བ་བཞི་དང་། སྒོམ་པ་བརྒྱད་བཅས་པའི་ཁ་
ན་མ་ཐོ་བ་དང་། རང་བཞིན་གྱི་ཁ་ན་མ་ཐོ་བའི་ཉེས་པ་སོགས་མདོར་ན་
འདོད་ཆགས་ཞེ་སྡང་གཏི་མུག་གསུམ་གྱི་སྒོ་ནས་སྡིག་པ་མི་དགེ་བ་གང་དག་
ཚེ་རབ་་སྔོན་ནས་བསགས་ཟིན་པ་དག་དང་། ད་ལྟའི་ཚེ་འདིར་ག སོ ག་
བཞིན་པ་དང་། སྐྱེ་བ་ཕྱི་མ་རྣམས་སུ་གསོ ག་པར་འགྱུར་བ་སོགས་ཐམས་
ཅད་ས་གསུམ་འགྲོ་བའི་སྡུག་བསྔལ་མ་ལུས་པར་སེལ་བར་མཛད་པའི་བདེ་
བར་གཤེགས་པ་སངས་རྒྱས་སྨན་གྱི་བླ་མའི་ངོ་བོ་ཡིན་པ་ལ། འགྲོ་བའི་དོན་
དུ་རྣམ་པ་སྨན་པའི་རྒྱལ་པོ་བྱང་ཆུབ་སེམས་དཔའི་ཚུལ་ཅན་འགྲོ་མགོན་
བླ་མ་རྗེ་བཙུན་མཧཱ་གུ་ཎ་དང་གཉིས་སུ་མེ ད་པའི་དཔལ་རྡོ་རྗེ་སེམས་
དཔའི་སྤྱན་སྔར་སྡི ག་པའི་ལས་ཀྱི་འབྲས་བུར་དམྱལ་བ། ཡི་དྭགས། དུད་
འགྲོ་བཅས་ངན་འགྲོ་ངན་སོང་གི་སྡུག་བསྔལ་དྲག་པོ་ལ་སྙིང་ནས་འཇིགས་
ཤིང་སྐྲག་པའི་བློས་འགྱོད་སེམས་ཆེན་པོས་སེམས་ཀྱི་ཁོངས་ནས་མཐོལ་ལོ་
བཤགས་སོ་སྙམ་པའི་སྒོ་ནས། མི་འཆབ་བོ། མི་བད་དོ། མཐོལ་ལོ་བཤགས།
བཟོད་པར་གསོལ་ནས་དུས་ད་ལྟ་ཉིད་དུ་མྱུར་བར་སྦྱངས་ཤིང་དག་པར་
མཛད་དུ་གསོ ལ་བསམས་པར་བྱ་བ་སྟེ། སྡིག་པ་བཤགས་པར་བྱེ ད་པའི་
རྣམ་པ་སུན་འབྱིན་པའི་སྟོབས་ཡིན། དེ་ལྟར་ལེགས་པར་བཤགས་པའི་བློ་
དྲག་པོས་ཟིན་པ་དེའི་རྗེས་སུ་བདག་གཞན་སེམས་ཅན་ཐམས་ཅད་རྩ་བ་
བདག་འཛིན་དང༌། གཅེས་འཛིན་གཉིས་ཀྱི་ཀུན་ནས་བླངས་ཤི ང་། མ་
རིག་འཁྲུལ་པའི་ཤེས་པ་ཕྱིན་ཅི་ལོག་པ་དེའི་དབང་གིས་སྒོ་གསུམ་གྱི་སྡིག་
529



པའི་ཕུང་པོ་རི་རབ་ལས་ཀྱང་ཆེ་བ་དཔག་གི ས་མི་ལང་བ་དག་བསགས་པ་
ཡིན། དེས་ན་ཕྱིན་ཆད་སྲོག་ལ་བབ་ཀྱང་མི་བྱེད་དོ་སྙམ་པའི་དམ་བཅའ་
བཟུང་ནས་ཉིན་རེ་མི་ཚེའི་ནང་དུ་འགྲོ་བ་གཞན་སུ་ལའང་ཕན་པ་བསྒྲུབ་
མ་ཐུབ་ཀྱང་། རྩ་བ་ནས་གནོད་པ་དང་འཚེ་བ་ཅན་ཅུང་ཟད་ཆུང་དུ་ཞི ག་
ཡིན་ཀྱང་མི་བྱེད་དོ་སེམས་པར་བྱ་བ་ནི། དོན་ངོ་མའི་ཆར་ཉམས་སུ་ལེན་
པར་བྱེད་པའི་ནང་པ་སངས་རྒྱས་པའི་ཐེག་པ་ཆེན་པོའི་ཆོས་དང་། ཡང་
སྒོས་གསོ་བ་རིག་པའི་གཞུང་གི་ལག་ལེན་མན་ངག་གི་སྙིང་པོ་རྣམས་ཐུགས་
སྙིང་རྗེ་ཆེན་པོའི་ཚུལ་དུ་བསྒྲིམ་སྟེ་འགྲོ་བའི་དུག་གསུམ་རྒྱུ་འབྲས་ཀྱི་ནད་
དང་བཅས་པ་ཐམས་ཅད་སེལ་བར་བྱེད་པའི་གསོ་རིག་སྨན་པའི་ཉམས་
ལེ ན་རྩ་བའི་འགལ་འགངས་ཆེ་ཤོས་སུ་གྱུར་བ་ཡིན་པས། དེ་ནི་སྨན་པ་
སེམས་བཟང་ངམ་སེ མས་སྐྱེད་ཀྱི་བདག་པོ་ཞིག་གི་ངང་ནས་སྔར་རང་གི་
དགྲ་བོ་ཞིག་ཡིན་ཀྱང་། ཕྱིས་སུ་དགྲ་བོ་དེ་ལ་ན་ཚ་བྱུང་བའི་སྐབས་སུ་དེ་
ལ་ཕན་པ་གང་ཐུབ་བསྒྲུབ་པར་བྱེད་པར་མ་ཟད། ཕྱིན་ཆད་དེ་ལ་གནོད་
པར་བྱེད་པའི་སེམས་ངན་རིགས་ཀུན་ནས་སྤངས་ཏེ་ལག་ཏུ་ལེན་པར་གྱུར་
བ་ན། དེ་ནི་སྡིག་པ་བཤགས་པར་བྱེད་པའི་སྐབས་ཀྱི་ཉེས་སྤྱོད་སྡོམ་པའི་
སྟོབས་ཡིན། དེ་ལྟར་གོང་དུ་སྡིག་པ་བཤགས་པར་བྱེད་པའི་སྟོ བས་གསུམ་
པོ་རྣམས་ཀྱི་མཇུག་ཏུ། དེ་ནས་སླར་ཡང་བླ་མ་དང་གཉིས་སུ་མེད་པའི་རྒྱལ་
བ་རྡོ་རྗེ་སེམས་དཔའི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ཧཱུྃ་ཡིག་
དཀར་པོ་དྲི་མ་མེད་པ་སྤུས་བྲིས་པ་ལྟ་བུ་ཞིག་ལ་གསལ་གདབ། དེ་ནས་
530



ཧཱུྃ་ཡིག་དེ་ལ་ཨོཾ་བཛ་ས་སོ གས་ཡིག་བརྒྱ་བཟླས་པས། ཧཾ་ཡིག་གི་མཐར་
གཟུངས་སྔགས་ཡི་གེ་བརྒྱ་པས་ཡོངས་སུ་བསྐོར་བ་གྱུར་བར་བསམས་ཏེ་
གཟུངས་སྔགས་བཟླས་པས། ཡི་གེ་བརྒྱ་པ་དག་ནས་འོད་ཟེར་དཔག་ཏུ་མེད་
པ་ཕྱོགས་བཅུར་འཕྲོས་ནས་བླ་མ་དང་། ཡི་དམ། སངས་རྒྱས། བྱང་སེམས།
དཔའ་བོ་མཁའ་འགྲོ འི་ཚོགས་ཀྱི་ཞི ང་ཁམས་རབ་འབྱམས་མང་པོར་
བཞུགས་པ་རྣམས་ཐུགས་དགྱེས་པར་མཛད་པའི་ཀུན་ཏུ་བཟང་པོའི་མཆོད་
པའི་སྤྲིན་རྒྱ་མཚོ་ལྟ་བུར་གྱུར་ཏེ། དེ་ཐམས་ཅད་མཆོད་ཅིང་གསོལ་བ་བཏབ་
སྟེ། ཐུགས་རྗེའི་འཕྲིན་ལས་ཀྱིས་ཐུགས་རྒྱུ ད་བསྐུལ། ཕྱོགས་བཅུའི་ཞིང་
ཁམས་རབ་འབྱམས་རྒྱ་མཚོའི་ངོས་ནས་དེ་བཞི ན་བཤེ གས་པ་སྲས་དང་
བཅས་པའི་མཁྱེན་བརྩེ་ནུས་པའི་ཡོན་ཏན་ཐམས་ཅད་འོད་ཟེར་ཁ་དོག་སྣ་
ལྔའི་རང་བཞིན་དུ་འཕྲོས་ནས་བླ་མ་རྡོ་རྗེ་སེམས་དཔའི་ཐུགས་ཀར་ཐིམ།
ཕྱོགས་བཅུའི་ཞིང་ཁམས་རབ་འབྱམས་ན་རྒྱལ་བ་ཞི་ཁྲོའི་ལྷ་ཚོགས་རྣམས་
དང་དཔལ་རྡོ་རྗེ་སེམས་དཔའ་དབྱེར་མེད་ངོ་བོ་གཅིག་ཏུ་འདྲེས་པར་གྱུར།
སླར་ཡང་འོད་ཟེ ར་འཕྲོས་ཏེ་ཁམས་གསུམ་གྱི་སྐྱེ་འགྲོ་ཐམས་ཅད་ལ་ཕོག་
པས་ལས་ངན་བག་ཆགས་ཐམས་ཅད་སྦྱངས། རང་གཞན་སེམས་ཅན་
ཐམས་ཅད་ཀྱི་དོན་གཉིས་ཡོངས་སུ་གྲུབ་པར་བྱས། སྣོད་བཅུད་ཐམས་
ཅད་རྡོ་རྗེ་སེམས་དཔའི་རྟེན་དང་བ རྟེན་པའི་རང་བཞིན་དུ་གྱུར། དེ་ནས་
ངག་བཟླས་སམ་ཡིད་བཟླས་གང་རུང་གི ས་སྒོ་ནས་ཡིག་བརྒྱ་བཟླས་པས།
ཐུགས་ཀའི་ས་བོན་གྱི་ཧཱུྃ་ཡིག་དཀར་པོ་དྲི་མ་མེད་པ་དེ་ལ་ཡི་གེ་བརྒྱ་པའི་
531



ཡིག་འབྲུས་ཡོངས་སུ་བསྐོར་བས། བདུད་རྩིའི་ཆབ་ཀྱི་རྒྱུན་འཛད་མཐའ་
མེད་པར་བྱུང་ནས་རྒྱལ་བ་རྡོ་རྗེ་སེམས་དཔའི་སྟེང་སྤྱི་བོ་ནས་སྨད་ཞབས་
ཀྱི་མཐེ་བོང་བར་སྐུ་ལུས་ཐམས་ཅད་བདུད་རྩིའི་ཆུ་རྒྱུན་གྱི་ཁྱབ་ཅིང་གང་
བར་བྱས། །
བཞི་པ། ལུས་ངག་ཡིད་གསུམ་གྱི་སྒྲིབ་པ་སྦྱོང་བ། །
ཞབས་གཡས་ཀྱི་མཐེ་སོར་ནས་སྡིག་སྒྲིབ་དག་པའི་བདུད་རྩིའི་ཆུ་རྒྱུན་
དྲི་མ་མེད་པ་བབས་ཏེ་རང་གཞན་སེམས་ཅན་ཐམས་ཅད་ཀྱི་ཚངས་པའི་
བུག་གར་བརྒྱུད་དེ་སྤྱི་བོའི་ནང་ཞུགས་ཏེ། འཁོར་བ་ཐོག་མེད་ནས་བསགས་
པའི་ལུས་ཀྱི་སྡིག་སྒྲིབ་བག་ཆགས་ཐམས་ཅད་སྦྱངས། དེ་ཡང་སྡིག་སྒྲིབ་
ཐམས་ཅད་དུད་ཁུ་དང་སུལ་ཁུ་ལྟ་བུའི་མདོག ནད་རིགས་བཞི་བརྒྱ་རྩ་
བཞིའི་ནད་ཐམས་ཅད་རྣག་དང་ཁྲག་ལྟ་བུ། འབྱུང་པོའི་གདོན་ཆེན་བཅོ་
བརྒྱད་ལ་སོགས་གདོན་ཐམས་ཅད་སྡིག་སྦྲུལ་སྦལ་ཅོང་སྲོག་ཆགས་ཀྱི་རྣམ་
པ་ལྟ་བུར་ལུས་ཀྱི་བ་སྤུའི་བུ་ག་བྱེ་བ་ས་ཡ་དང༌། སྐྲ་ཡི་ཉག་མ་ཉིས་ཁྲི་ཆིག་
སྟོང་དང༌། དེ་བཞིན་དབང་པོའི་སྒོ་དགུ་སོགས་ནས་ཕྱིར་ཐོན་ནས་ས་གཞི་
ཐམས་ཅད་ཁ་གས་ཤིང་ས་འོག་ཏུ་འཆི་བདག་ལས་ཀྱི་གཤེན་རྗེའི་སར་སོང་
བར་དམིགས། རང་གཞན་སེམས་ཅན་གྱི་སྤྱི་བོ ར་བདེ་ཆེན་གྱི་འཁོར་ལོར་
བདུད་རྩིའི་ཆུ་རྒྱུན་དཔག་མེ ད་ཞུགས་ཏེ་ཤེལ་བུམ་འོ་མས་གང་བ་བཞི ན་
532



ལས་ཀྱི་སྒྲིབ་པ་ལུས་པ་སྦྱངས་ཤིང་དག དཔལ་རྡོ་རྗེ་སེམས་དཔའི་སྐུ་
ཡི་བྱིན་རླབས་ཐམས་ཅད་རང་གཞན་རྣམས་ཀྱི་ལུས་ལ་ཞུ གས། དེ་ནས་
སྔགས་བཟླས་ཤིང་། ཡང་སྤྱི་བོ་ནས་མགྲིན་པར་སླེབས་ནས་མགྲིན་པ་ལོངས་
སྤྱོད་ཀྱི་འཁོར་ལོའི་ནང་དུ་བདུད་རྩིའི་ཆབ་རྒྱུན་དཔག་ཏུ་མེད་པ་བབས་
ཏེ། ངག་གི་སྒོ་ནས་བསགས་པའི་སྡིག་སྒྲིབ་མ་ལུས་པ་སྦྱངས་ཤིང་དག ཉོན་
མོ ངས་པའི་སྒྲིབ་པ་མ་ལུས་པ་དག དཔལ་རྡོ་རྗེ་སེམས་དཔའི་གསུང་གི་
བྱིན་རླབས་ཐམས་ཅད་རང་གཞན་རྣམས་ཀྱི་ངག་ལ་ཞུ གས། དེ་ནས་
སྔགས་བཟླས་ཤིང་ཡང་མགྲིན་པ་ནས་སྙིང་གར་སླེབས་ནས་སྙིང་ག་ཆོས་ཀྱི་
འཁོར་ལོར་བདུད་རྩིའི་ཆུ་རྒྱུན་དཔག་ཏུ་མེད་པ་བྱུང་སྟེ། ཡིད་ཀྱི་སྒོ་ནས་
བསགས་པའི་སྡིག་སྒྲིབ་མ་ལུས་པ་སྦྱངས་ཞིང་དག ཤེས་བྱའི་སྒྲིབ་པ་མ་
ལུས་པ་དག དཔལ་རྡོ་རྗེ་སེམས་དཔའི་ཐུགས་ཀྱི་བྱིན་རླབས་ཐམས་ཅད་
རང་གཞན་སེམས་ཅན་ཐམས་ཅད་ཀྱི་ཡིད་ལ་ཞུགས། དེ་ནས་སྔགས་
བཟླས་ཤིང་ཡང་སྙིང་ག་ནས་ལྟེ་བར་སླེ བས་ནས་ལྟེ་བར་སྤྲུལ་བའི་འཁོར་
ལོར་བདུད་རྩིའི་རྒྱུན་དཔག་ཏུ་མེད་པ་བབས་ཏེ། ལུས་ངག་ཡིད་གསུམ་
གྱི་སྒོ་ནས་བསགས་པའི་སྡིག་སྒྲིབ་མ་ལུས་པ་སྦྱངས་ཤིང་དག བག་ཆགས་
ཀྱི་སྒྲིབ་པ་མ་ལུས་པ་དག དཔལ་རྡོ་རྗེ་སེམས་དཔའི་སྐུ་གསུམ་ཐུགས་ཀྱི་
བྱིན་རླབས་ཐམས་ཅད་རང་གཞན་སེམས་ཅན་ཐམས་ཅད་ཀྱི་ལུས་ངག་
ཡིད་གསུམ་ལ་ཞུགས། དབང་བཞི་བསྐུར་བར་བསམས་ཏེ་ཚོགས་གཉིས་
ཟུང་འཇུག་ངང་དུ་བཟླ་བར་བྱའོ། །
533



ལྔ་པ། མཇུག་བསྡུ་བ།
དུ
དེ་ལྟར་བརྒྱ་སྟོང་ཁྲི་འབུམ་སོགས་བཟླས་མཐར། སྡིག་སྒྲིབ་དག་པའི་
སྣང་བ་དང་རྨི་ལམ་མཚན་མ་བཟང་པོ་ཤར་བ་བཅས་འབྱུང་བ་འགྱུར་བ་
ཡིན། ཞེས་གསུངས་པས། དུས་དང་གནས་སྐབས་ཀུན་ཏུ་འབད་པ་གང་
ཐུབ་བྱེད་པ་ཤིན་ཏུ་གལ་ཆེ། དེ་ནས་མཐར་ཐུན་བསྡུ་བ་ནི་་ཨོཾ་མཛ་ས་ཧཱུཾ།
ཞེས་བརྗོད་པས་ཡིག་འབྲུ་ལྔ་པོ་ལ་འོད་ཟེར་དཀར་སེར་དམར་ལྗང་མཐིང་
ཁ་འཕྲོས་ནས་རྡོ་རྗེ་སེམས་དཔའི་ཞལ་ནས་རིགས་ཀྱི་བུ་དང་བུ་མོ་རྣམས་
ཀྱི་སྡིག་སྒྲིབ་བག་ཆགས་ཉེས་ལྟུ ང་ཐམས་ཅད་སྦྱངས་ཤི ང་དག ཅེས་
གསུངས་ནས་རང་གཞན་སེམས་ཅན་ཐམས་ཅད་ཀྱི་སྤྱི་བོའི་རྡོར་སེམས་འོད་
དུ་ཞུ གས་ནས་རང་གཞན་སྐྱེ་འགྲོ་ཐམས་ཅད་ལ་ཐིམ། བླ་མ་དང་གཉིས་
སུ་མེད་པའི་དཔལ་རྒྱལ་བ་རྡོ་རྗེ་སེམས་དཔའི་སྐུ་གསུང་ཐུགས་དང་། རང་
གཞན་སེམས་ཅན་རྣམས་ཀྱི་ལུས་ངག་ཡིད་གསུམ་དབྱེར་མེད་རོ་གཅིག་ཏུ་
གྱུར། སླར་ཡང་རང་གཞན་ཐམས་ཅད་འོད་དུ་ཞུགས་ནས་ཐུགས་ཀའི་ཨོ་
ཐིམ། ༀ་བ ཛ་ལ་ཐིམ། བཛ་ས་ལ་ཐིམ། ས་ཏུ་ལ་ཐིམ། ཏུ་ཧུ་གི་ཞབས་ཀྱུ་
དང་འ་ཆུང་ཧ་ལ་ཐིམ། ཧ་ཡིག་ཡང་མགོ་བོའི་ཟླ་ཚེས་ཐིག་ལེ་ལ་ཐིམ། ཐིག་
ལེ་ཡང་ནཱ་ད་ལ་ཐིམ། ནཱ་ད་ཡང་སྣང་ལ་རང་བཞིན་མེ ད་པའི་སྟོང་པ་ཞི་
དབྱིངས་སྤྲོས་པ་བྲལ་བའི་ངང་ལ་མཉམ་པར་བཞག དེ་ནས་སླར་ཡང་རིམ་
གྱི ས་འོད་དུ་ཞུགས་ནས་ཕྱི་སྣོད་ཀྱི་འཇིག་རྟེ ན་ཐམས་ཅད་མངོ ན་པར་
534



དགའ་བའི་ཞིང་ཁམས་སུ་གྱུར། ནང་བཅུད་ཀྱི་སེམས་ཅན་ཐམས་ཅད་རྒྱལ་
བ་རྡོར་སེམས་རིགས་ལྔའི་ལྷ་ཚོགས་སུ་ཕྲ་ལམ་མེ ར་གསལ་བ ཏབ་ནས།
སྐྱབས་གནས་བདག་ལ་བརྩེར་དགོངས་ནས། །ཐོག་མེད་དུས་ནས་ད་ལྟའི་
བར། །བདག་གཞན་ལུས་ངག་ཡིད་གསུམ་གྱིས། །མི་དགེ་གང་བགྱིས་མཐོལ་
ལོ་བཤགས། །ཞེས་དང༌། ཡང་། འདོད་ཆགས་ཞེ་སྡང་གཏི་མུག་དབང་
གིས་ནི། །ལུས་དང་ངག་དང་དེ་བཞིན་ཡིད་ཀྱིས་ཀྱང་། །སྡིག་པ་བདག་
གི ས་བ གྱི ས་པ་ཅི་བ གྱི ས་པ། །དེ་དག་ཐམས་ཅད་བདག་གི ས་སོ་སོ ར་
བཤགས། །དགེ་བ་འདི་ཡིས་མྱུར་དུ་བདག །བླ་མ་རྡོ་རྗེ་སེམས་འགྲུབ་གྱུར་
ཅིག །འགྲོ་བ་གཅིག་ཀྱང་མ་ལུས་པ། །ཁྱེད་ཀྱི་ས་ལ་འགོད་པར་ཤོག །ཅེས་
དམིགས་མེད་བསྔོ་བ་བཟང་པོ་མཚམས་སྦྱར་བ་བཅས་མཛད་པར་གྱུར་ན།
ཚེ་རབས་ཐོག་མ་མེ ད་པའི་དུས་ནས་བསགས་པའི་སྡི ག་སྒྲིབ་རྣམས་དག་
ཅིང་སྦྱངས་པ་མ་ཟད། ཉོན་མོངས་དུག་གསུམ་གྱིས་སྒོ་ནས་གསོ ག་བཞིན་
པའི་སྡིག་པ་མི་དགེ་བ་གང་དག་ཀྱང་ནམ་ཡང་འཕེལ་བར་མི་འགྱུར་བར་
ལས་དང་ཉོན་མོ ངས་པའི་གཞན་དབང་དུ་མི་འགྱུ ར། ས་བཅུ་ལམ་ལྔའི་
ཉམས་རྟོགས་ཁྱད་པར་ཅན་རྣམས་ཀྱང་རང་རྒྱུད་ལ་མྱུར་དུ་སྐྱེ་བར་འགྱུར་
བ་སོགས་ཕན་ཡོན་བརྗོད་ཀྱིས་མི་ལང་བ་ཡོད་དེ། སྙིང་པོ་རྒྱན་ལས། ཡི་
གེ་བརྒྱ་པ་ཆོ་ག་བཞིས། །ཉི་ཤུ་ཙམ་ནི་རེ་རེ ར་བཟླས། །ལྟུ ང་སོ གས་བྱིན་
གྱིས་རླབས་འགྱུར་བས། །འཕེལ་བ་རུ་ནི་མི་འགྱུ ར་ཞེས། །གྲུབ་པ་མཆོག་
རྣམས་ཀྱི ས་བཤད་པས། །ཐུན་མཚམས་སུ་ནི་སྤྱོད་པར་བྱ། །འབུམ་ཕྲག་
535



དུ་མ་བཟླས་གྱུར་ན། །རྣམ་པར་དག་པའི་བདག་ཉིད་འགྱུར། །ཞེས་དང༌།
རྫ་དཔལ་སྤྲུལ་རིན་པོ་ཆེས། སྡིག་པའི་གནད་འདི་ལྟ་བུ་ལ་བ རྟེ ན་ནས་
གསང་སྔགས་རྡོ་རྗེ་ཐེག་པ་ཐབས་མཁས་པའི་གནད་ཀྱིས་བསོད་ནམས་དང་
ཡེ་ཤེས་ཀྱི་རྫོགས་བསམ་གྱིས་མི་ཁྱབ་ཡང་སྐད་ཅིག་མ་རེ་ལ་རྫོགས་ཤིང་།
ནམ་མཁས་གར་ཁྱབ་ཀྱི་སེམས་ཅན་གྱི་དོན་ཡང་མཉམ་དུ་སྒྲུབ་ནུས་པ་ཡིན།
ཞེ ས་ག སུ ངས་ནས་ཞལ་ལུང་སོགས་གཞུ ང་གཞན་དུ་རྡོ་རྗེ་སེམས་དཔའ་
ཡབ་ཡུམ་སྙོམས་པར་སྦྱོར་བའི་སྦྱོར་མཚམས་ནས་བདུད་རྩི་འབེབས་སྦྱོང་
བྱེད་པར་གསུ ངས་ཀྱང་། འདིར་རྗེ་བཙུན་གཡུ་ཐོག་མཐོང་གྲོལ་ཆེན་པོའི་
སྙན་རྒྱུད་ཀྱི་གདམས་པ་ཟབ་ཆོས་བྱིན་རླབས་བླ་སྒྲུབ་སྡུག་བསྔལ་མུན་སེལ་
ཐུགས་རྗེའི་ཉི་འོད་ཕྱི་ནང་གསང་གསུམ་ཉམས་སུ་ལེན་པའི་ཟིན་བྲིས་དང་
སྐུ་གསུམ་ཞིང་ཁམས་བགྲོད་པའི་ཐེམ་སྐས་གཉིས་ཀྱི་ཚུལ་ལྟར། ཡབ་རྒྱལ་
བ་རྡོ་རྗེ་སེ མས་དཔའི་སྒོ་ནས་གཡས་ཀྱི་མཐེ བ་སོ ར་ནས་བདུད་རྩིའི་
འབེ བས་སྦྱོང་བྱེད་པའི་ལུགས་བཞི ན་བཀྲལ་བ་ཡིན།། །།
1
536



ལེའུ་བཅོ་ལྔ་པ།
ཀུ་ས་ལའི་ཚོགས་བསགས་སྐོར་བཤད་པ།
，
དང་པོ། ཀུ་ས་ལའི་གོ་དོན།
དྲུག་པ་ཀུ་ས་ལིའི་ཚོགས་བསགས་ཅེས་བྱ་བ་ནི། ནོར་རྫས་ཅི་ཡང་མེད་
པའི་སྤྲང་པོའི་ཚུལ་གྱིས་ནང་སེམས་ཀྱི་དམིགས་རིམ་ཟབ་མོ་ལ་བ རྟེན་ནས་
ཕྱི་རང་ལུས་མཆོད་སྦྱིན་དུ་ཕུལ་ནས་བསོ ད་ནམས་དང་ཡེ་ཤེས་ཀྱི་ཚོགས་
རྒྱ་ཆེན་པོ་ཁོ་ན་གསོག་པའི་སླད་དུ་ཡིན། དེ་ལྟ་བུའི་བསོད་ནམས་དང་ཡེ་
ཤེས་ཀྱི་ཚོགས་རྫོགས་པར་བྱེ ད་པ་ལ། ལུས་ཀྱི་མཆོད་སྦྱིན་ཞེས་རང་རང་
སོ་སོའི་དངས་མ་དང༌། ཁྲག ཤ། ཚིལ། རུས། རྐང་། ཁུ་བ་བཅས་ལས་
གྲུབ་པའི་ལུས་ཀྱི་ཕུང་པོ་མཆོག་ཏུ་གཅེས་པར་འཛིན་པ་བྱེད་དེ་བླ་མའི་
རྣལ་འབྱོར་གྱི་སྒོ་ནས་སེམས་ཉིད་དམིགས་པ་ཆེན་པོའི་བསྒོམ་སྟོབས་ལ་
བ རྟེན་ནས་རང་ལུས་མཆོད་སྦྱིན་གྱི་རྒྱ་མཚོ་ཆེན་པོར་སྤྲོས་ཏེ་མགྲོན་རིགས་
བཞི་ལ་འབུལ་བར་བྱེད་པ་ཞིག་ཡིན། དེ་ཡང་ཕྱི་རང་བྱུང་ཁམས་ཀྱི་ཁོར་
ཡུག་འདི་དང༌། རང་བྱུང་ཁམས་འདི་ན་མངའ་བའི་དངོས་པོའི་དཔལ་
ཡོན་ཇི་སྙེད་ཅིག་ཡོད་པ་དེ་དག་ཐམས་ཅད་ནང་བཅུད་ཀྱི་འགྲོ་བ་སེམས་
ཅན་རྣམས་ཀྱི་རྟག་ཏུ་གཅེས་པར་འཛིན་པའི་ལུས་སེམས་ཀྱི་ཕུང་པོ་འདི་
537



ཉིད་བདེ་བ་འདོད་པ་དང་། སྐྱིད་པར་འདོད་པ། ཚེ་རིང་བར་འདོད་པ།
ནད་མེ ད་པར་འདོད་པ་སོགས་དོན་དུ་ལོངས་སུ་སྤྱོད་པར་བྱེད་པ་ཤ་སྟག་
ཡིན། དེ་ལྟར་དངོས་པོ་གཞན་ལས་མཆོག་ཏུ་གཅེས་པར་འཛིན་པའི་རང་
གི་ཕུང་པོ་འདི་ཉིད་ལུས་ཀྱི་མཆོད་སྦྱིན་བཟང་པོ་ཞིག་ཏུ་ཡོངས་སུ་བསྒྱུར་
ཏེ་དབུལ་བར་བྱེད་ནུས་ན། ཕྱི་རུ་འདོད་ཡོན་གྱི་དངོས་པོ་གཞན་ལས་ཀྱང་
ཆེས་མཆོག་ཏུ་ཕན་ཡོན་ཆེ་བར་མ་ཟད། ཚོགས་གཉིས་ཀྱི་སྟོབས་ཀྱང་ལྷག་
པར་རབ་ཏུ་རྫོགས་པར་བྱེད་པའི་དགེ་མཚན་ཆེན་པོ་ལྡན་ཡོད་པ་ཡིན།
ཀུན་བཟང་ཞལ་ལུང་ལས་གསུངས་པ་བཞིན་ཇི་སྐད་དུ། རྟ་དང་གླང་པོ་
བརྒྱ་འགྱུར་ཡིན། །བུ་དང་ཆུང་མ་སྟོང་འགྱུར་ཡིན། །ལུས་ཀྱི་མཆོད་སྦྱིན་
འབུམ་འགྱུར་ཡིན། །ཞེས་གསུངས་པ་ཁོ་ན་ཡིན་ཏེ། དཔེ ར་ན། གྲུབ་པའི་
སྐྱེས་མཆོག་ཆེན་པོ་རྣལ་འབྱོར་གྱི་དབང་ཕྱུག་རྗེ་བཙུན་མི་ལ་རས་པ་ནི། ཕྱི་
དངོས་པོའི་ནོར་རྫས་གཞན་ཅི་ཡང་མེད་པའི་རི་ཁྲོད་འགྲིམས་པའི་བྱ་བྲལ་
བློས་བ ཏང་གི་དབུལ་པོ་ལྟ་བུ་ཞིག་ཡིན་ཀྱང་། ཁོང་སྒྲིབ་གཉིས་སྦྱངས་ཤིང་
ཚོགས་གཉིས་རྫོགས་པའི་མཐར་འགྲན་ཟླ་བྲལ་བའི་ནང་པ་སངས་རྒྱས་པའི་
ཐེག་པ་ཆེན་པོའི་ཆོས་ཀྱི་རྒྱལ་མཚན་ཏོག་ལྟར་བོད་གངས་ཅན་གྱི་ལྗོ ངས་
སུ་མངོ ན་པར་ཡོངས་སུ་བསལ་བའི་སངས་རྒྱས་བསྟན་པའི་སྲོག་ཤི ང་ལྟ་
བུར་གྱུར་བ་ཡིན། དེས་ན་རང་ཅག་ནང་པ་སངས་རྒྱས་པ་ཞིག་ཡིན་པའི་
ཆ་ནས་བ སོ ད་ནམས་དང་ཡེ་ཤེས་ཀྱི་ཚོགས་གཉིས་གསོ ག་པར་བྱེད་པ་ལ་
ཕྱི་དངོས་པོའི་འདོད་ཡོན་ལོངས་སྤྱོད་ནི་གཙོ་བོ་མ་ཡིན་ཞིང་། ནང་སེམས་
538



ཀྱི་ག ཏིང་ནས་གཞན་མཐའ་ཡས་པའི་འགྲོ་བ་སེམས་ཅན་དཔག་ཏུ་མེད་པ
ལ་ཕན་པ་དང་བདེ་བ་བླ་ན་མེད་པ་ཞི ག་སྐྲུན་ཐུབ་པའི་ཕྱིར། རང་ཉིད་
ཐེག་ཆེན་བྱང་ཆུབ་ཀྱི་ལམ་དུ་ཞུགས་ནས་སྐུ་བཞི་ཡེ་ཤེས་ལྔ་ལྡན་གྱི་བདག་
ཉིད་ཅན་ཞིག་ཏུ་འགྱུར་ཐུབ་པ་ཁོ་ནའི་ཆེད་དུ་ཡིན་པས། དེ་ལྟ་བུ་ཐོབ་
པར་བྱེད་པ་ནི་གཙོ་བོ་ནང་སེམས་ཀྱི་སྙིང་སྟོབས་དང་ཡོན་ཏན་རྒྱ་ཆེ་ཆུང་
ཁོ་ན་ལ་རག་ལུས་པ་ཞིག་ཡིན་པ་གོང་གི་དཔེ་མཚོན་གཅིག་པུ་ཁོ་ནའི་སྟེང་
ནས་གསལ་པོར་རྟོགས་ཐུབ་པ་ཞིག་ཀྱང་ཡིན། །
གཉིས་པ། ཀུ་ས་ལའི་ཚོགས་གསོག་གི་དམིགས་རིམ་དངོས།
མདུན་མཁར་བླ་མ་སྨན་པའི་རྒྱལ་པོ་ལ། །མགྲོན་རིགས་བཞི་བསྐོར་
སྤྲིན་ཕུང་ག ཏིབས་ལྟར་བཞུགས། །རང་སེམས་དབྱིངས་ཐོ ན་རྡོ་རྗེ་རྣལ་
འབྱོར་མ། །དམར་མོ་གྲི་ཐོད་འཛིན་པའི་སྐུ་རུ་གྱུར། །བེ ན་པོའི་ཐོ ད་པ་
ཕྱག་གཡས་གྲི་གུག་གིས། །བྲེགས་ཏེ་རང་བྱུང་ཐོད་པའི་སྒྱེད་བུར་བཙུགས།།
དེ་ནང་ཤ་རུས་ཏིལ་འབྲུ་ཙམ་དུ་བསིལ། །མེ་རླུང་སྦྱར་བས་ཟག་མེད་བདུད་
རྩིའི་མཚོ། །ནམ་མཁའི་ཁྱོན་གང་མཆོད་སྤྲིན་ཟད་མི་ཤེས། །མགྲོ ན་རིགས་
སོ་སོའི་བཞེ ས་རྐུར་འཆར་བར་གྱུར། །ཞེས་རང་གི་མདུན་གྱི་ནམ་མ ཁ ར་
པདྨ་འདམ་བཞིའི་སྟེང་དུ་བཅོམ་ལྡན་འདས་བདེ་བར་གཤེགས་པ་སངས་
རྒྱས་སྨན་གྱི་བླ་ངོ་བོ་དབྱེར་མེ ད་པའི་བྱི ན་རླབས་ཀྱི་རྩ་བ་མཚུངས་མེད་
，
539



དྲིན་ཅན་རྩ་བའི་བླ་མ་འགྲོ་མགོན་རྗེ་བཙུན་མཧཱ་གུ་ན་ཞལ་གཅིག་ཕྱག་
གཉིས་སྨན་པའི་རྒྱལ་པོ་བྱང་ཆུབ་སེམས་དཔའི་ཚུལ་ཅན་སྐུ་མདོག་དཀར་
པོ་འོད་ཀྱི་ཕུང་པོའི་དབུས་ན་ལྷང་ངེར་གསལ་ཞིང་ཞུགས་པའི་སྟེང་དུ་རྩ་
བ་དང་རྒྱུ ད་པའི་བླ་མ་བཞུ གས། གཡས་སུ་ཡི་དམ་སྟག་ཕག་ཡབ་ཡུམ་
སོགས་དངོས་སྒྲུབ་ཀྱི་རྩ་བ་ཡི་དམ་རྒྱུད་སྡེ་བཞི་དྲུག་གི་ལྷ་ཚོགས་རྣམས་
ཞུགས་པ། གཡོན་དུ་མཁའ་འགྲོ་དཔལ་ལྡན་ཕྲེང་བ་སོགས་འཕྲིན་ལས་ཀྱི་
རྩ་བ་དཔའ་བོའི་མཁའ་འགྲོའི་ཚོགས་རྣམས་ཞུགས་པ་དང༌། རྩ་གསུམ་
རིགས་འདུས་ཀྱི་ལྷ་ཚོགས་སྤྱི་དང་རིག་འཛིན་སྨན་གྱི་ལྷ་དང་ལྷ་མོའི་ཚོགས་
ཀྱིས་ཡོངས་སུ་བསྐོར་ནས་ཞུགས་པ་དེའི་མཐར་སྐོར་དུ། རྣམ་མཁྱེན་བྱང་
ཆུབ་ཀྱི་ལམ་སྒྲུབ་པའི་ཕྱིར་འགལ་རྐྱེ ན་བར་ཆད་སེལ་བའི་དཔལ་མགོ ན་
གྱི་དམ་པ་ཆོས་སྐྱོང་སྲུང་མ་མགོན་པོ་བདུན་ཅུ་རྩ་ལྔ་སོགས་སྨན་སྲུང་དམ་
ཅན་རྒྱ་མཚོའི་ཚོགས་ཀྱིས་བསྐོར་ནས་ཞུགས་པ། མདུན་དུ་ཉམ་ཐག་ལ་
རྒན་འགྲོ་བ་རིགས་དྲུག་གི་སེམས་ཅན་ཐམས་ཅད་ས་གཞི་ཆེན་པོའི་རྡུལ་
ལྟར་མཉམ་པར་གྲངས་མེ ད་དཔག་ཏུ་མེད་པར་བསམས་པ། རྒྱབ་ཏུ་སྡེ་
བརྒྱད་འབྱུང་པོ་ལ་སོགས་པའི་ལན་ཆགས་ཇི་སྙེད་ཅིག་ཡོད་པ་ཐམས་ཅད་
མགྲོན་རིགས་བཞི་པོ་དག་གིས་ཡོངས་སུ་བསྐོར་ཅིང་། སྤྲིན་གྱི་ཕུང་པོ་རབ་
ཏུ་ག ཏིབས་པ་ལྟར་བཞུགས་པར་བསྒོམས། དེ་ལྟར་མ གྲོ ན་རིགས་བཞི་པོ་
ཕྲ་ལམ་མེར་གསལ་བའི་ངང་ནས་རང་གི་ལུས་པོ་འདི་ཉིད་ད་ལྟའི་ལུས་པོ་
འདི་དང་མི་འདྲ་བར་ཆེ་བ་རིའི་རྒྱལ་པོ་རི་རབ་ཙམ་ཏུ་ཡིད་ཀྱིས་སྤྲུལ་བར་
-
-
540



བྱས་ཏེ། ལུས་པོ་དེ་ལ་བ རྟེན་པའི་རྟེ ན་པ་རང་སེམས་ཀྱི་ངོ་བོ་དེ་ཡང་རྡོ་
རྗེ་རྣལ་འབྱོར་མ་ཡིན་པར་བསམ་སྟེ་ཕཌ་ཞེས་བརྗོད་དེ་རྩ་དབུ་མའི་རླུང་
བརྒྱུད་དེ་སྤྱི་བོ་ཚངས་པའི་བུག་ག་ནས་སྟེང་དུ་ཡང་མཁའ་དབྱིངས་སུ་ཕྱིར་
ཐོན་པར་གྱུར་ཏེ་རང་ཉིད་སྐད་ཅིག་གིས་རྒྱལ་བ་ཀུན་གྱི་ཡུལ་གྱུར་བཅོམ་
ལྡན་འདས་མ་རྗེ་བཙུན་རྡོ་རྗེ་རྣལ་འབྱོར་མ་ཞལ་གཅིག་ཕྱག་གཉིས་གྲི་ཐོད་
འཛིན་པ་སྐུ་མདོག་དམར་པོ་བསྐལ་པའི་མེ་ལྟར་རབ་ཏུ་འབར་བ་སྤྱན་
གསུམ་དག་པ་མཁའ་སྤྱོད་ཀྱི་ཞིང་དུ་གཟིགས་པའི་སྐུར་བསྒྱུར། དེ་ལྟར་
རང་སེམས་ཕྱིར་དོན་རྡོ་རྗེ་རྣལ་འབྱོར་མར་བསྒྱུར་ཟིན་པའི་ཤ་ཁྲག་གདོད་
བཅས་ཀྱི་ཕུང་པོ་མར་བསྐྱེལ་བ་དེའི་བེམ་པོའི་ཐོད་པ་རང་ཉིད་རྡོ་རྗེ་རྣལ་
འབྱོར་མའི་ཕྱག་གཡས་རྡོ་རྗེའི་གྲི་གུག་གིས་ལེགས་པར་བྲེགས་ཏེ། ཕྱག་
གཡོན་པས་བཟུང་ནས་རང་བྱུང་སྤྲུལ་པའི་སྣང་བ་ལས་བྱུང་བ་ཐོད་པ་སྟོང་
གསུམ་འཇིག་རྟེ ན་གྱི་ཁམས་དང་མཉམ་པ་སྤྲུལ་དེ་མི་མགོའི་སྒྱེད་བུ་ཆེན་
པོ་གསུམ་གྱི་སྟེང་དུ་བཙུགས་ཏེ། དེ་ནང་ལུས་ཀྱི་ཤ་ཁྲག་རུས་པ་དང་བཅས་
པ་ཏིལ་འབྲུ་ཙམ་གྱི་ངོ་བོར་བསི ལ་བར་བྱས་ཏེ། དེ་ནས་རྡོ་རྗེ་རྣལ་འབྱོར་
མའི་སྐུ་གསུང་ཐུགས་ནས་འོད་ཟེར་དཀར་དམར་མ ཐི ང་ཁ་གསུམ་རབ་ཏུ་
འཕྲོས་ཏེ། ཐོད་པའི་སྟེ ང་དུ་ཨོཾ་ཡིག་དཀར་པོ་དྲི་མ་མེད་པ་བདུད་བརྩིའི་
རང་བཞི ན་ཐོ ད་པའི་འོག་ཏུ་ཨ་ཡིག་དམར་པོ་དྲི་མ་མེད་པ་འབྱུང་བ་མེ་
ཡི་རང་བཞིན། མི་མགོའི་སྒྱེད་བུ་གསུམ་གྱི་མཐའ་སྐོར་དུ་ཧཱུཾ་ཡིག་སྔོན་པོ་
དྲི་མ་མེད་པ་དག་ཅིང་གསལ་བ་འབྱུང་བ་རླུང་གི་རང་བཞིན་ཅན་ཞིག་ཏུ་
541



གྱུར་ཏེ། ཨོཾ་ཨཱ་ཧཱུྃ། ཞེས་བརྗོད་ལན་གསུམ་བརྗོད་པས། ཡིག་འབྲུ་གསུམ་
ལས་འོད་ཟེར་འཕྲོས་ཏེ་ཨོཾ་གྱི་ཁ་དོག་དྲི་སྣོད་ཀྱི་སྐྱོན་སྦྱངས། ཨས་བདུད་
རྩིའི་རྟོག་པར་བྱས། ཧཱུྃ་གྱིས་མང་པོ་འབར་ཞིང་སྤེལ་བར་གྱུར་ཏེ་ཟག་མེད་
བདུད་རྩིའི་ངོ་བོར་བསྒྱུར་མ་ཐག་ཏུ་རྗེ་བཙུན་རྡོ་རྗེ་རྣལ་འབྱོར་མའི་སྤྱན་
ཟུང་གི་གཟིགས་པའི་ལྟ་སྟངས་ཙམ་གྱིས་ཧཱུཾ་ཡིག་སྔོན་རླུ ང་གི་རང་བཞིན་
ཅན་གྱིས་རླུ ང་རབ་ཏུ་གཡོས། ཨཱ་ཡིག་དམར་པོ་མེ་བཞིན་ཅན་གྱིས་རབ་
ཏུ་མེ་འབར་བ་བྱས། དེ་ལྟར་ཡིག་འབྲུ་གཉིས་ཀྱི་རླུང་གཡོས། མེ་འབར་
ཟུང་འཇུག་གི་ཚུལ་དུ་ཐོད་པའི་ནང་གི་རྫས་ཤ་ཕྲག་སོགས་ཀྱི་རྫས་རྣམས་
རིབ་ཀྱི་བཞུ་པར་བྱས། མཐར་ཨོཾ་ཡིག་དཀར་པོ་དྲི་མ་མེད་པ་དེ་ཡང་རིམ་
གྱི ས་བཞུ་བར་བྱས་ཏེ། ཟག་མེད་བདུད་རྩིའི་རྒྱུ ན་དཔག་ཏུ་མེད་པ་ཐོད་
པའི་ནང་དུ་ལྷུང་ནས། མཇུག་ཏུ་མ་དག་མི་གཙང་བའི་རྫས་ཀྱི་ངོ་བོ་རྣམས་
ཕྱིར་རླངས་པའི་ཚུལ་དུ་ཐོ ན་དེ་ཡལ་བར་བྱས། གང་སྣང་བ་ཐམས་ཅད་
དག་པ་རབ་འབྱམས་འབའ་ཞིག་ཏུ་གྱུར་ཏེ་ཕྱི་ནང་སྣོད་བཅུད་ཐམས་ཅད་
རྗེ་བཙུན་རྡོ་རྗེ་རྣལ་འབྱོར་མའི་རྟེན་དང་བ རྟེ ན་པའི་རང་བཞིན་བྱས།
ནམ་མཁའི་ཁྱོན་དང་མཉམ་པའི་ཀུན་ཏུ་བཟང་པོ འི་མཆོད་པའི་སྤྲིན་ཟད་
མི་ཤེས་པའི་ངོ་བོར་བསམས་ཏེ། མགྲོན་རིགས་བཞི་པོ་རང་རང་སོ་སོའི་
གང་འདོད་བཞེས་རྒུའི་རྣམ་པར་འཆར་བར་གྱུར། །
542



གསུམ་པ།
ཀུ་ས་ལའི་མཆོད་སྤྲིན་འབུལ་ཚུལ།
ཐུགས་ལས་མཆོད་པའི་ལྷ་མོ་གྲངས་མེད་སྤྲོས། །དཀོན་མཆོག་རྩ་གསུམ་
སྲིད་ཞུའི་མགྲོན་རྣམས་ལ། །གུས་པས་འབུལ་ལོ་ཚོགས་གཉིས་མྱུར་རྫོགས་
ཤོག །ད པལ་མགོན་ཆོས་སྐྱོང་ཡོན་ཏན་མགྲོན་རྣམས་ལ། །འབུལ་ལོ་ལས་
དང་དངོས་གྲུབ་འགྲུབ་པར་མཛོད། །འགྲོ་བ་རིགས་དྲུག་སྙིང་རྗེའི་མགྲོ ན་
རྣམས་ལ། །སྦྱིན་པས་སྡུག་བསྔལ་ཀུན་ཞི་བདེ་ལྡན་ཤོག །སྡེ་བརྒྱད་འབྱུང་
པོ་ལན་ཆགས་མགྲོན་རྣམས་ལ། །བསྔོས་པས་ཞི་བ་བྱང་ཆུབ་སེམས་ལྡན་
ཤོག །ཅེས་དེ་ལྟར་མགྲོན་རིགས་སོ་སོའི་བཞེ ས་རྒུར་འཆར་བ་དང་སྦྲགས་
རང་ཉིད་རྡོ་རྗེ་རྣམ་ལ་འབྱོར་མའི་ཐུགས་ཀའི་བམ་ཡིག་ལས་འོད་ཟེ ར་
དཔག་མེ ད་འཕྲོས་ཏེ། མཆོད་པའི་ལྷ་མོ་གྲངས་མེད་པ་སྤྲོས་ཏེ་མདུན་དུ་
རང་ཉིད་རྡོ་རྗེ་རྣལ་འབྱོར་མ་སྐུ་མདོག་དམར་པོ། གཡས་སུ་སྐུ་མདོག་སེར་
པོ། རྒྱབ་ཏུ་སྐུ་མདོག་དམར་པོ། གཡོན་ཏུ་སྐུ་མདོག་ལྗང་ཁུ་ཅན་སོ གས་
ཞི་སོགས་འཕྲིན་ལས་རྣམ་བཞིའི་རྣམ་པར་སྤྲུལ་ཏེ། བླ་མ་ཡིད་དམ་མཁའ་
འགྲོ་སོགས་དཀོན་མཆོག་རྩ་གསུམ་སྲི་ཞུའི་མཆོད་ཡུལ་གོང་མ་རྣམས་ལ་
བདེ་སྟོང་གི་མཆོད་པ་གུས་པ་ཆེན་པོས་འབུལ་ཞི ང་ལས་ཀྱི་སྒྲིབ་གཉིས་
སྦྱངས་ཤི ང་ཚོགས་གཉིས་རབ་ཏུ་རྫོགས་པ་གྱུར་སྙམ་པ་དང༌། དེ་ནས་
དཔལ་མགོན་བདུན་ཅུ་རྩ་ལྔ་ལ་སོགས་དམ་ཅན་ཆོས་སྐྱོང་ཡོན་ཏན་རྒྱ་མཚོ་
རྣམས་ལ་འབུལ་ཞིང་། རྒྱལ་བ་སྨན་གྱི་བླ་མའི་བྱང་ཆུབ་ཀྱི་ལམ་སྒྲུབ་པའི་
543



ལས་དངོས་གྲུབ་མ་ལུས་པ་འགྲུབ་པར་མཛད་དོ་སྙམ། དེ་ནས་ནམ་མཁའི་
མཐའ་དང་མཉམ་པའི་ཉམ་ཐག་མ་རྒན་འགྲོ་བ་རིགས་དྲུག་གི་སེམས་ཅན་
ཐམས་ཅད་ལ་རང་རང་སོ་སོའི་སྐལ་པ་དང་མཉམ་པའི་སྣ་མང་ཉེར་འཚོའི་
གཞི་རུ་གྱུར་ཏེ། ཚ་དམྱ ལ་ལ་གནས་པའི་སེ མས་ཅན་རྣམས་བསིལ་བར་
བྱེད། གྲང་དམྱལ་ལ་གནས་པའི་སེམས་ཅན་རྣམས་དྲོ་བར་བྱེད། ཡི་དྭགས་
ཀྱི་སེམས་ཅན་རྣམས་བཀྲེས་སྐོམ་གྱི་སྡུག་བསྔལ་ལས་གྲོལ་བར་བྱེད། དུད་
འགྲོའི་རིགས་རྣམས་རྨོངས་པ་ལས་གྲོལ་བར་བྱེད། ལྷ་ཡི་ཚོགས་རྣམས་ཚེ་
རི ང་གི་སྡུག་བསྔལ་ལས་ཐར་བར་བྱེད། ལྷ་མ་ཡིན་རྣམས་འཐབ་རྩོད་ཀྱི་
སྡུག་བསྔལ་ལས་གྲོལ་བར་བྱེད། མི་རྣམས་སྐྱེ་རྒ་ན་འཆིའི་སྡུག་བསྔལ་ལས་
ཡོངས་སུ་ཐར་ནས་བདེ་བ་དང་ལྡན་པར་གྱུར་བར་ཤོག་སྙམ་པ་དང་། དེ་
ནས་མཐར་སྡེ་བརྒྱད་འབྱུང་པོ་སོགས་སྣང་སྲིད་ཀྱི་ལྷ་འདྲེ་སྤྱི་དང༌། ལྷག་
པར་ལན་ཆགས་ཀྱི་རིགས་སུ་གྱུར་བའི་མགྲོན་རྣམས་ལ་སྙིང་རྗེའི་བསམ་
པས་ལེགས་པར་བསྔོས་པས་ཞི་བ་བྱང་ཆུབ་ཀྱི་སེམས་རྒྱུད་ལ་རབ་ཏུ་ལྡན་ ་
པར་གྱུར་སྙམ་སྟེ་དམིགས་པ་དང་བཅས་ངག་ནས་ལན་གྲངས་འགའ་ཤས་
འདོན་པར་བྱའོ། །
བཞི་པ། མཇུག་བསྡུ་ཚུལ།
ཀུ ན་ཀྱང་རིགས་དྲུག་བླ་མའི་ཡེ་ཤེས་ཀྱིས། །སྒྱུ་འཕྲུལ་རོལ་པར་ཅི་
544



ཡང་སྣང་བ་སྟེ། །ལུས་ཀྱི་མཆོད་སྦྱིན་ཕུལ་བས་དགྱེས་ཤིང་ཚིམས། །འགྲོ་
དྲུག་སྡུག་བསྔལ་ཀུན་ལས་གྲོལ་བར་ཤོག །རང་སེམས་འཁྲུལ་པས་བསྒྲིབས་
པའི་གཞན་དབང་ལས། །ཀུན་བ རྟགས་གཉིས་སུ་སྣང་བའི་ཆོས་རྣམས་
ཀུན། །གདོད་ནས་མི་དམིགས་སྤྲོས་བྲལ་ནམ་མཁའ་ལྟར། །ཡོངས་སྒྲུབ་
དེ་བཞི ན་ཉིད་ཀྱི་དབྱིངས་སུ་ཨ། །ཞེ ས་མཐར་དེ་ལྟར་གོང་དུ་ལུས་ཀྱི་
མཆོད་སྦྱིན་ཟག་མེད་བདུད་རྩིའི་ངོ་བོར་འབུལ་བར་བྱེད་པའི་ཕྱི་ནང་གི་ !
སྣང་བ་གང་ཅི་ཤར་བ་ཐམས་ཅད་རྩ་གསུམ་རིགས་འདུས་བླ་མའི་ཡེ་ཤེས་
ཀྱི་སྒྱུ་འཕྲུལ་གྱི་རོལ་པ་ཁོ་ན་ལས་ཡོངས་སུ་མ་འདས་པས། མགྲོན་རིགས་
བཞི་པོ་རྣམས་དགྱེས་ཤིང་རབ་ཏུ་ཚིམས་པར་མཛད་ཅིང་ཚོགས་རྒྱ་ཆེན་པོ་
གང་དག་བསགས་པ་དེའི་མཐུས་འགྲོ་བ་རིགས་དྲུག་སེམས་ཅན་ཐམས་ཅད་
སྲིད་པའི་སྡུག་བསྔལ་ཀུན་གྱི་འདམ་ལས་ལེགས་པར་གྲོལ་བར་ཤོག་སྙམ་
སྟེ། འགྲོ་བ་སེམས་ཅན་དཔག་མེད་འཁོར་བའི་སྡུག་བསྔལ་ལས་གྲོལ་ཐབས་
ཀྱི་ཕན་སེམས་རྒྱ་ཆེར་སྐྱེད་དེ། གཞན་ཕན་གྱི་བསམ་པས་ཀུན་ནས་བླངས།
མཇུག་བསྔོ་བས་ལེགས་པར་མཚམས་སྦྱར་ཏེ་མཐར་ལུས་ཀྱི་མཆོད་སྦྱིན་
བཟང་པོ་ཕུལ་ཚར་བའི་སྐབས་སུ་རང་སེམས་ལྟ་བའི་ངང་དུ་ཅུང་ཟད་
མཉམ་པར་འཇོག་པར་བྱེད་པ་དེ་གལ་ཆེན་སྟབས། རང་སེམས་ཞེས་བྱ་
བ་དེ་ནི་རིག་པ་ཡེ་ཤེས་ཀྱི་ངོ་བོ་གསལ་རིག་གི་ཆ་ལ་མ་དག་པ་ཅི་ཡང་མེད་
ཅིང་དག་པ་ཁོ་ན་ཡིན་ཀྱང་། རང་ཉིད་ལས་དང་ཉོན་མོངས་པའི་གཞན་
དབང་དུ་སོང་བ་ཕྱིན་ཆད་ལ་བདེ་བ་མེད་ཅིང་སྡུག་བསྔལ་བའི་རང་བཞིན་
545



ལས་ཡེ་ནས་མ་འདས་པར་སོང་། རང་སེམས་འཁྲུལ་པའི་སྣང་ངོར་གློ་བུར་
དྲི་མས་ཡོངས་སུ་སྦགས་ཏེ་བསྒྲིབས་པ་ཡིན། དེ་ལྟར་ལས་ཉོན་གྱི་སྒྲིབ་པས་
གློ་བུར་བསྒྲིབས་པ་ལས་མ་ཤེས་ཤི ང་མ་རྟོགས་པའི་དབང་གིས་དོན་དམ་
དུ་དངོས་པོའི་གནས་ཚོད་ལ་ཆོས་ཐམས་ཅད་རང་གི་མཚན་ཉིད་གྱིས་གྲུབ་
པ་ཅི་ཡང་མེད་པར་མ་ཟད། བདག་གཞན་ལ་སོགས་པ་རྣམས་ཀྱང་ཆོས་
གཅིག་རང་གིས་ངོ་བོས་རང་རྐྱ་འཕེར་བའི་ཚུལ་དུ་གྲུབ་པ་ཅི་ཡང་མེད་པར་
བ རྟེ ན། ཕྱི་ནང་གི་ཆོས་ཐམས་ཅད་དུས་ཀྱི་གདོད་མ་ཉིད་ནས་མི་དམིགས་
སྤྲོས་པའི་མཐའ་ཐ་དག་དང་བྲལ་བ་སྣང་ལ་རང་བཞི ན་མེ ད་པའི་ནམ་
མཁའ་ལྟར་གཉིས་སུ་མེད་པར་སྣང་བས་སྒྲ་རྟོག་མཚན་མ་སོགས་དམིགས་
པ་ཀུན་དང་བྲལ་བ་དོན་དམ་ལྟ་བའི་ངང་ལ་མཉམ་པར་བཞག་པར་བྱ་བ་
བཅས་སོ།། །།
546



དུ ས་ག སུམ་རྒྱལ་བ་ཀུ ན་གྱི་མཁྱེན་རབ་ཀྱི་བདག་པོ ར་ངེ ས་པའི་བརྡར་
གླེ གས་བམ་དང་རལ་གྲིས་མཚན་པ། གཡོན་པ་འོད་གསལ་ལྷན་ཅིག་སྐྱེ་
བའི་རྣམ་ཐར་སྒོ་གསུམ་གྱི་རང་བཞིན་དུ་བསྟན་པའི་བརྡར་ཐུགས་ཀར་
ཆོས་མཆད་ཕྱག་རྒྱས་པད་སྡོང་བསྣམས་པ། སྙན་གྱི་ཐད་ཀར་ཆུ་སྐྱེས་འདབ་
མ་རབ་ཏུ་བཞད་པའི་སྟེང་དུ་བདུ ད་རྩིས་གང་བའི་བུམ་པར་གུར་ཀུམ་
གཞོ ན་ནུའི་ཁ་རྒྱན་དང་བཅས་པ་ལ། ནོར་བུ་དབང་རྒྱལ་དང༌། གསེར་
རྡོར། སྨན་མཆོག་ཨ་རུ་བཅས་ཀྱི ས་གཡས་གཡོན་དབུས་གསུམ་དུ་མཚན་
པ་སྟེ། བུམ་པ་ནི་ངོ་བོ་རྒྱལ་བ་མི་བསྐྱོད་པ། དེ་བཞི ན་དུ་ནོར་བུ་རྒྱལ་བ་
རིན་འབྱུང་། གསེར་རྡོར་རྒྱལ་བ་འོད་དཔག་མེ ད། ཨ་རུ་ར་རྒྱལ་བ་རྣམ་
སྣང་མཛད། ཁ་རྒྱན་གུར་ཀུམ་སྟེ་རྒྱལ་བ་དོན་གྲུབ་དང་བཅས་པ་རྒྱལ་བ་
རིགས་ལྔ་ཡེ་ཤེ ས་ལྔ་ཞེ ས་མེ་ལོང་ཡེ་ཤེས། ཆོས་དབྱིངས་ཡེ་ཤེས། བྱ་སྒྲུབ་
ཡེ་ཤེས། སོར་རྟོགས་ཡེ་ཤེས། མཉམ་ཉི ད་ཡེ་ཤེས་ལྔའི་ངོ་བོར་བཞུ གས་
པའི་བརྡ་དང༌། མཆོག་མ ཐུ ན་འཕྲིན་ལས་བཞིའི་སྒོ་ནས་སེམས་ཅན་གྱི་
དོན་ལ་བརྩོན་པའི་བརྡར་སྐུ་ལ་དར་སྣ་ཚོགས་ཀྱི་ན་བཟའ་གསོལ་བ་སྟེ།
ཕྱི་རུ་སྨན་པའི་རྒྱལ་པོ་བྱང་ཆུབ་སེམས་དཔའི་རྟེན་གྱི་ཚུལ་དུ་ན་བཟའ་
དར་དཀར་པོ་ལྷབ་ལྷུག་ཏུ་གསོལ་བ། བར་དུ་སོ་སོར་ཐར་པའི་རྟེན་དུ་དར་
དམར་པོའི་ན་བཟའ་བཞེས་པ། ནང་དུ་གསང་བ་བསམ་གྱིས་མི་ཁྱབ་པའི་
སྔགས་ཀྱི་རྟེན་དུ་དར་སྔོན་པོའི་ན་བཟའ་བསྣམས་པ། ཐུགས་ཟག་མེད་
རྡོ་རྗེ་ལྟ་བུའི་ཡེ་ཤེས་ལ་འཕོ་འགྱུར་མེ ད་པས་འཁོ ར་འདས་ཀྱི་ཆོས་ཐམས་
548



ཅད་ཟིལ་གྱིས་མནོན་པའི་བརྡར་ཞབས་རྡོ་རྗེ་དཀྱིལ་ཀྲུང་དུ་བཞུགས་པ་
ལ་འཁོར་གྱི་ལྷ་མོ་བཞིས་བསྐོར་བ་སྟེ། མདུན་གྱི་པདྨའི་འདམ་མར་ལྷ་མོ་
དཀར་མོ་རིན་པོ་ཆེའི་པི་ཝང་སྒྱུར་བ། གཡས་ཀྱི་འདབ་མར་ལྷ་མོ་སེ ར་མོ་
བྱ་རྒོད་ཀྱི་རྐང་གླི ང་སྒྱུར་བ། རྒྱབ་ཀྱིས་འདབ་མར་ལྷ་མོ་དམར་མོ་མི་རྐང་
གི་གླི ང་བུ་སྒྱུར་བ། གཡོན་གྱི་འདབ་མར་ལྷ་མོ་ལྔ ང་མོ་དངུལ་དཀར་གྱི་
མེ་ལོ ང་བསྟན་པ་དེ་རྣམས་བཅུ་དྲུག་ལོ ན་པའི་ན་ཚོ ད་དར་ལ་བབ་པ་
འཛུམ་སྒེག་འགྱིང་བག་མཛེས་ཤིང་མཉེན་ལྕུག་འཁྲིལ་ལྡེམ་རྐེད་པར་རིན་
པོ་ཆེའི་མེ་ཏོག་གི་ཕྲེང་བས་བརྒྱན་ཏེ། དབུ་སྐྲ་ལྕང་ལོ་སིལ་མ་མུ་ཏིག་དམར་
པོ འི་ལན་ཚར་དང་བཅས་པ། སྐུ་སྨད་ལ་དར་སྣ་ཚོགས་ཀྱི་ཤམ་ཐབས་
གསོལ་བས་གར་སྟབས་གཡོ་བའི་ཚུལ་གྱིས་གཙོ་བོའི་བླ་མ་སྨན་རྒྱལ་རྡོ་རྗེ་
འཆང་ལ་བདེ་སྟོང་གི་མཆོད་པ་རྒྱུན་མི་ཆད་པར་འབུལ་ཞིང་བཞུགས་པར་
བསམ། གཞན་ཡང་སྟེང་ཕྱོགས་སུ་བྱིན་རླབས་ཀྱི་རྩ་བ་མཐར་ཐུག་དྲིན་
ཅན་རྩ་བ་དང་རྒྱུད་པའི་བླ་མ་རྣམས་དང༌། གཡས་གཡོན་རྒྱབ་མདུན་
ཐུགས་ཀྱི་ཐད་དུ་དངོས་གྲུབ་ཀྱི་རྩ་བ་དཔལ་དབང་ཆེན་རྟ་ཕག་ཡབ་ཡུམ་
ལ་སོ གས་ཡི་དམ་རྒྱུད་སྡེ་བཞི་དྲུག་དང་། མདུན་དུ་དུས་གསུམ་ཕྱོགས་
བཅུའི་རྒྱལ་བ་སྲས་དང་བཅས་པ་སྤྱི་དང༌། ཁྱད་པར་སྟོན་པ་ཐུབ་པའི་
དབང་པོ་མཉམ་མེ ད་ཤཀྱ་སེ ང་གེ ས་ག ཙོས་སྨན་བླ་བ དེ་བར་གཤེ གས་
མཆེ ད་བརྒྱད་ཀྱི་ལྷ་ཚོགས་འཁོར་དང་བཅས་པ་བཞུགས། དེའི་མ ཐའ་
བསྐོར་དུ་འཕྲིན་ལས་ཀྱི་རྩ་བ་མཁའ་འགྲོ་ད པལ་ལྡན་ཕྲེང་བ་ལ་སོ གས་
549



དཔའ་བོ་དཔའ་མོའི་ཚོགས་དང་། ལྷག་པར་སྟོན་པ་ཐུབ་པའི་དབང་པོས་
སྨན་གྱི་སྲུང་མར་བཀའ་བགོས་པའི་རྒྱུན་འཛིན་དང་གས ང་འཛི ན་ལ་
སོ གས་གནོད་སྦྱིན་གྱི་དེ ད་དཔོན་ཆེན་པོ་བཅུ་གཉིས་དང་། ཞང་བློན་རྡོ་
རྗེ་བདུ ད་འདུལ་སྡེ་དགུ་སོ ག ས་སྨན་སྲུང་དམ་ཅན་རྒྱ་མཚོ། སྟེ ང་འོག་
ཕྱོགས་མཚམས་ཐམས་ཅད་དུ་སྨན་གྱི་དྲང་སྲོང་ལྷ་མོར་བཅས་པའི་རིག་
འཛིན་སྨན་གྱི་ཞི་ཁྲོའི་ལྷ་ཚོགས་མ་ལུས་པ་མཁའ་དབྱིངས་སུ་གཟའ་དང་
སྐར་མ་བཀྲ་བ་ལྟ་བུར་བཞུགས་པ། དེ་ཐམས་ཅད་ཀྱང་མདོར་ན་སྐུ་སྣང་
ལ་རང་བ ཞི ན་མེ ད་པའི་འཇའ་དང་འོ ད་ཕུང་འཁྲི ག ས་པའི་ཀློ ང་དུ་
བཞུགས་ཤིང་། མཆོད་པའི་ལྷ་དང་ལྷ་མོ་མང་པོས་རྡོ་རྗེའི་གླུ་གར་རོལ་
མོ་སོགས་མཆོད་པའི་བྱེ་བྲག་མཐའ་ཡས་པ་བརྗོད་དུ་མེད་པ་སྤྱན་གཟིགས་
བསམ་གྱིས་མི་ཁྱབ་པ་མཆོད་དེ་བསྐོར་བ་བསམས་ཏེ། ཏིང་འཛིན་པིར་གྱིས་
བྲིས་པའི་རི་མོ་བཞིན་སྤྱན་གྱི་དཀར་ནག་ཚུན་ཆད་མ་འདྲེས་པར་རང་གི་
མདུན་གྱི་མཁའ་དབྱིངས་སུ་ཕྲ་ལམ་མེ ར་གསལ་གདབ་སྟེ། རབ་ཡངས་
མདུན་གྱི་ནམ་མཁའ་ལ། །པདྨ་འདབ་བཞིའི་ལྟེ་བའི་དབུས། །སྨན་རྒྱལ་
དབྱེར་མེ ད་གུ་ཎའི་ཞབས། །ཞི་འཛུམ་འགྲོ་ལ་ཆགས་པའི་ཉམས། །དབུ་
སྐྲ་ལྕང་ལོ་མེ་ཏོག་སྤྲས། །ཕྱག་གཡས་མཆོག་སྦྱིན་ཨུ ཏ ལའི། །ཡུ་བ་ནས་
བཟུང་སྙན་གྱི་ཐད། །བྱེ་བའི་སྟེང་དུ་གླེགས་རལ་མཚན། །གཡོན་པ་ཆོས་
འཆད་པད་སྡོང་གི། །རྩ་བ་ནས་བཟུང་འདམ་མ་རྣམས། །སྙན་གྱི་ཐད་ཀར་
རྒྱས་པའི་སྟེ ང་། །བདུད་རྩིས་གང་བའི་བུམ་པ་ལ། །གུར་གུམ་གཞོན་ནུའི་
550



ཁ་རྒྱན་དང༌། །ནོར་བུ་གསེར་རྡོར་ཨ་རུ་ར། །གཡས་གཡོན་དབུས་སུ་རྣམ་
པར་མཚན། །སྣ་ཚོགས་དར་གྱི་ན་བཟའ་ཅན། །རྡོ་རྗེ་དཀྱིལ་ཀྲུང་གིས་
བཞུགས་པའི། །འདབ་བཞི ར་དཀར་སེར་དམར་ལྗང་གི། །ལྷ་མོ་པི་ཝང་
བྱ་རྒོད་དང་། །མི་རྐང་གླིང་བུ་མེ་ལོང་འཛིན། །མཛེས་སྡུག་རྒྱན་ལྡན་ལང་
ཚོ་རྒྱས། །བདེ་སྟོང་རབ་རྒྱས་མཆོད་པ་འབུལ། །གཞན་ཡང་རྩ་གསུམ་ཆོས་
སྲུང་བཅས། །མ་ལུས་འཁོར་གྱིས་བསྐོར་བར་གྱུར། །ཞེས་རྩ་གསུམ་རིགས་
འདུས་སྨན་གྱི་དཀྱིལ་འཁོར་གྱི་ཚོགས་ཤིང་རྣམ་པར་བསལ་བ་ལེགས་པར་
བསྒོམས་པར་བྱའོ། །
གཉིས་པ། སྤྱན་འདྲེན།
དེ་ལྟར་གོང་དུ་བསལ་བ ཏབས་པའི་ཚོགས་ཤི ང་གི་ལྷ་ཚོགས་རྣམས་སྤྱན་
འདྲེན་པར་བྱ་བ་ནི། ཕྱོགས་བཅུའི་ཞིང་ཁམས་རབ་འབྱམས་རྒྱ་མཚོ་ནས།།
དུས་གསུམ་རྩ་རྒྱུད་བླ་མ་ཡི་དམ་དང༌། །དཔའ་བོ་མཁའ་འགྲོ་ཆོས་སྐྱོང་
སྲུང་མའི་ཚོགས། །ཐུགས་རྗེའི་སྤྱན་འདྲེན་གནས་འདིར་གཤེགས་སུ་གསོལ།།
མ་ལུས་སེམས་ཅན་ཀུན་གྱི་མགོན་གྱུར་ཅིང་། ། བདུད་སྡེ་དཔུང་བཅས་
མི་ཟད་འཇོམས་མཛད་ལྷ། །དངོས་རྣམས་མ་ལུས་ཡང་དག་མཁྱེན་གྱུར་
པའི། །བཅོས་ལྡན་འཁོར་བཅས་གནས་འདིར་གཤེགས་སུ་གསོལ། །ཞེས་
སྙིང་གི་ཁོངས་ནས་གསོལ་བ་དྲག་ཏུ་བ ཏབ་སྟེ་ཐལ་མོར་སྦྱར་ནས་ཕྱོགས་



དུས་རྒྱལ་བ་སྲས་དང་བཅས་པའི་མཁྱེན་བརྩེ་ནུས་པའི་བྱིན་རླབས་མ་ལུས་
པ་ཉི་མ་འཆར་ཁའི་རྡུལ་ལྟར་དཔག་ཏུ་མེད་པ་བྱོན་ནས་མདུན་གྱི་ཚོགས་
ཤི ང་རྟེ ན་ལ་ཡེ་ཤེ ས་དམ་ཚིག་པ་རྣམས་དབྱེ ར་མེ ད་དུ་ཐིམ་པར་གྱུར་
བསམས་ཏེ། མོས་གུས་ཀྱི་གདུང་བ་དྲག་ཏུ་སྐྱེས་པར་བྱས་ཏེ། དེ་ནས་ཚོགས་
ལམ་གྱི་ཡོན་ཏན་སྐད་ཅིག་ལ་རང་རྒྱུད་དུ་ཟླུམ་པའི་ཐབས་ཁྱད་པར་ཅན་
གྱི་ཕྱིར་སྤྱིར་ཡན་ལག་བདུན་པ་འབུལ་བར་བྱའོ། །
གསུམ་པ། སྤྱིར་ཡན་ལག་བཅུ་པ་འབུལ་ཚུལ།
ཧཱུྃ ཧི། བླ་མ་ཡི་དམ་མཁའ་སྤྱན་འདྲེན་གཤེགས། །སེང་ཁྲི་པད་སྡོང་
ཉི་ཟླའི་སྟེང་དུ་བཞུགས། །བདག་གཞན་སྒོ་གསུམ་གུས་པས་རྟག་ཕྱག་
འཚལ། །དངོས་འབྱོར་ཡིད་སྤྲུལ་ཕྱི་ནང་གསང་བས་མཆོད། །ཉེས་ལྟུང་
ཉམས་ཆགས་འགལ་འཁྲུལ་ཅི་མཆི ས་བཤགས། །དུས་གསུམ་དགེ་བའི་
ཚོགས་ལ་རྗེས་ཡི་རངས། །གང་ལ་གང་འདུལ་ཆོས་འཁོར་བསྐོར་བཞིན་
དུ། །མྱ་ངན་མི་འདའ་འགྲོ་བའི་དོན་དུ་བཞུགས། །བསོ ད་ནམས་ཡེ་ཤེས་
གང་བསགས་བྱང་ཆུབ་བསྔོ། །མཁོར་བ་དོང་སྤྲུགས་བདེ་ཆེན་མཆོག་འཐོབ་
ཤོ ག །ཅེས་པ་སྟེ། བླ་མ་རིགས་འདུས་སྨན་རྒྱལ་གྱི་ཚོགས་ཤིང་ལས། སྐུ་
གསུང་ཐུགས་ཀྱི་བྱིན་རླབས་འོད་ཟེ ར་ད པག་ཏུ་མེ ད་པ་བྱུང་ནས་རང་
གཞན་སེམས་ཅན་ཐམས་ཅད་ཀྱི་ལུས་ངག་ཡིད་གསུམ་ལ་ཐིམ་པ་ལས་ལས་
552



ངན་སྡིག་སྒྲིབ་བག་ཆགས་དང་བཅས་པ་དག་པར་བསམས་པ་ནི་ཉོན་མོངས་
པ་ང་རྒྱལ་གྱི་གཉེན་པོ་ཡིན་ཞིང༌། དེའི་ཕན་ཡོན་ཡང་བསམ་གྱིས་མི་ཁྱབ་
པ་ཡོད་པ་དག་གོང་ལས་ཤེས་པར་བྱ། །
བཞི་པ། བླ་ན་ཡོད་པ་དང་བླ་ན་མེད་པའི་མཆོད་པ་
འབུལ་ཚུལ།
དངོས་འབྱོར་ལྷ་མིའི་དཔལ་འབྱོར་མཆོད་པ་མེ་ཏོག་སོགས་ཕྱི་མཆོད་
དང༌། སྨན་རག་སོ གས་ནང་མཆོད། བྱང་སེམས་དཀར་དམར་བདེ་སྟོང་
ཞུ་བདེའི་འབར་འཛག་སོགས་གསང་བའི་མཆོད་རྫས་ཐམས་ཅད་དང༌། བླ་
ན་མེད་པའི་མཆོད་པར་འཕགས་པ་ཀུན་ཏུ་བཟང་པོ་ལ་སོགས་པའི་ཕྱོགས་
བཅུའི་རྒྱལ་བ་སྲས་བཅས་རྣམས་ཀྱིས་ཏིང་ངེ་འཛིན་ལས་སྤྲུལ་པའི་ཀུ ན་
ཏུ་བཟང་པོའི་མཆོད་སྤྲིན་རྣམ་པར་ཐར་པ་ལས་བྱུང་བ་ནི་གོང་ན་མེད་པའི་
མཆོད་པ་དེ་གཉིས་ཀྱིས་ཕྱོགས་རྣམས་ཀུན་ཏུ་བཞུ གས་པའི་རྒྱལ་བ་དག་
ཐུགས་དགྱེས་ཤིང༌། མ་འགྱུར་འགྲོ་བ་མཐའ་དག་གྲོལ་བའི་ཕྱིར་དུ་འབུལ་
བ་ནི་སེ ར་སྣའི་གཉེན་པོ་ཡིན། དེའི་ཕན་ཡོན་ཡང་། པད་དཀར་ལས། མེ་
ཏོག་གཅིག་ཙམ་གྱིས་ཀྱང་མཆོད་པ་ཡང་། །བདེ་གཤེགས་སྐུ་གཟུགས་རྩིག་
ངེས་བྲིས་པ་ལ། །ལུས་འཁྲུགས་བཞིན་དུ་སེམས་ཀྱི་ཕུལ་བ་ན། །དེ་དག་
རིམ་གྱིས་སངས་རྒྱས་བྱེ་བ་མཐོང་། །ཞེས་དང་། མདོ་སྡེ་བསྐལ་བཟང་
བ
553



ལས་ཀྱང་། ཙམ་པ་ཀ་ཡི་མེ་ཏོག་གཏོར་ནས་ཀྱང༌། །དང་པོ་བྱང་ཆུབ་
མཆོག་ཏུ་ཐུགས་སྐྱེད་དོ། །ཞེས་གང་ཞིག་གིས་མཆོད་ཡུལ་རྒྱལ་བ་གོང་མ་
རྣམས་ལ་མེ་ཏོག་ཆུང་དུ་གཅིག་ཙམ་ཕུལ་ན་ཡང་། མཐར་འབྲས་བུ་རིན་
ཆེན་བྱང་ཆུབ་ཀྱི་སེམས་རིན་པོ་ཉིད་ཀྱང་སྐྱེད་པར་བྱེད་པའི་རྒྱུར་འགྲོ་བ་
སོགས་ཡོད་ཅིང་། ཐ་ན་ཕྱི་མ་ཡི་དྭགས་དང་མི་དབུལ་ཡོངས་བཅས་སུ་མི་
སྐྱེ་བའི་ཕན་ཡོན་གྲངས་ལས་འདས་སོ། །
ལྔ་པ། བཤགས་པ་འབུལ་ཚུལ།
རང་གཞན་རྣམས་ཀྱི་དུ ས་ཚེ་ར བ ས་འཁོ ར་བ་ཐོག་མ་མེ ད་པ་ནས་
བཟུང་རྒྱུ་ཉོན་མོངས་དུག་གསུམ་གྱི་ཀུན་ནས་བསླངས་པའི་སྡིག་པ་མི་དགེ་
བའི་ཚོགས་རང་གིས་བགྱིས་པ་དང་། གཞན་ལ་བསྐུལ་བ། མི་དགེ་བ་ལ་
རྗེས་སུ་ཡི་རངས་པ་དང་། མཚམས་མེད་པ་ལྔ་། མི་དགེ་བ་བཅུ། སོ་ཐར་
བྱང་སེམས་གསང་སྔགས་སོགས་ཀྱི་རྩ་བ་དང་། ཡན་ལས་གི་བསླབ་བྱ་དང་
འགལ་བ། དམ་ཚིག་ཉམས་ཆག་འགལ་འཁྲུལ་ནོངས་པའི་རིགས་ཅི་མཆིས་
པ་དག་གཉེན་པོ་སྟོབས་བཞིའི་ཚང་བའི་སྒོ་ནས་རྒྱལ་བའི་སྤྱན་སྔར། ནོངས་
འགྱོད་དྲག་པོས་བཤགས་པ་ཕུལ་བ་ནི། གཏི་མུག་གི་གཉེན་པོར་འགྲོ་བ་
ཡིན་ཏེ། ཡུམ་ཉི་ཁྲི་ལས། གང་གི་དྲན་པའི་མོད་ལ་ནི། །སྡིག་པ་དྲན་པས་
འགྱོད་པ་ཡིས། །བཤགས་པ་ཐམས་ཅད་མཛད་པ་སྟེ། །རྒྱལ་བའི་སྲས་པོས་
554



ཕྱིས་སྡོམས་ཤིག །ཅེས་དང་། ཀུན་བཟང་ཞལ་ལུང་ལས། གོང་དུ་སྨོས་
ཟིན་པ་བཞིན་སྤྱིར་སྡིག་པ་ལ་ཡོན་ཏན་མེད་ཀྱང་བཤགས་པས་དག་པ་ནི་
སྡིག་པའི་ཡོན་ཏན་ཡིན། ཞེས་གསུངས་པ་ཁོ་ན་ཡིན་ཏེ། གལ་ཏེ་བཤགས་
པས་མ་དག་ན་ཁམས་གསུམ་གྱི་སེམས་ཅན་ཐམས་ཅད་འཚང་རྒྱ་བར་མི་
འགྱུར་རོ། །
དྲུག་པ། རྗེས་སུ་ཡི་རངས་བ།
སངས་རྒྱས་དང་བྱང་ཆུབ་སེམས་དཔའི་མཛད་པ་རྣམ་པར་དག་པ་དང་
ཉན་ཐོས་རང་རྒྱལ་སོགས་ཀྱི་བསླབ་བའི་ཚུལ་ཁྲིམས་བསྲུང་བ་དང་། སོ་
སོའི་སྐྱེ་བོ་རྣམས་ཀྱི་རྣམ་དཀར་དགེ་བའི་བྱ་བ་གང་བྱས་པ་མཐའ་དག་ལ་
ཡིད་དགའ་འགུར་སྤྱད་དེ་རྗེས་སུ་ཡི་རང་བསྒོམ་པ་ནི་ཕྲག་དོག་གི་གཉེན་
པོ་ཡིན། དེའི་ཕན་ཡོན་ནི་སྔོན་འཕགས་པའི་ཡུལ་དུ་རྒྱལ་པོ་གསལ་རྒྱལ་
གྱི་དེ་བཞིན་གཤེགས་པའི་ཚོགས་ལ་བསྙེན་བཀུ ར་ཞབས་ཏོག་ཚད་མེད་
ཞུས་པའི་ཚེ། མི་དབུལ་པོ་གཅིག་གིས་མཐོང་བས་རྒྱལ་པོས་གང་མིན་ཚད་
ཀྱི་མཆོད་པ་རྒྱ་ཆེན་ཆེན་པོ་ཕུལ་བ་དེ་ལ་སྙིང་ནས་རྗེས་སུ་ཡི་རང་བསྒོམས་
པས་རྒྱལ་པོ་དང་མཉམ་པའི་བསོད་ནམས་ཐོབ་པ་རྒྱལ་བས་གསུངས། ཡང་
རྗེ་བདག་ཉིད་ཆེན་པོས། འབད་པ་ཆུང་ངུས་རླབས་ཆེན་ཚོགས་སྡུ ད་ལ།།
དགེ་ལ་རྗེས་སུ་ཡི་རང་མཆོག་ཏུ་གསུངས། །ཞེས་ནང་བསམ་བློའི་ཁྱེར་སོ་
555.



ཟེ
ཡག་པོ་ཞི ག་ན་བྱུ ང་ན། བྱ་སླ་ལ་རླབས་ཆེ་བ་ཞི ག་གི་དགེ་ཚོགས་བསྒྲུབ་
ནུས་པ་ཡིན། རང་ཅག་བོད་གངས་ཅན་ཆོས་ལྡན་ཞིང་གི་ལྷ་སྐལ་འཕགས་
པ་སྤྱན་རས་གཟིགས་ཀྱིས་ཞིང་དུ་རྒྱལ་བ་སྨན་གྱི་བླ་དང་དབྱེར་མེད་འགྲོ་
མགོ ན་རྗེ་བཙུན་མཧཱ་གུ་ཎའི་ཐུགས་དམ་གྱི་མཐིལ་དུ་མཛད་པ་ཉག་ཅིག་
ནི་གཞན་ཕན་ག སོ་བ་རིག་པའི་ད པ ལ་ལྡ ན་རྒྱུ ད་བཞི་ཁོ་ན་ཡིན་པས།
གདམས་པ་ཟབ་མོ་འདི་དག་གི་གཞུང་ལུགས་ལ་ཐོས་བསམ་སྒོམ་གསུམ་གྱི་
ཉམས་སུ་ལེན་པར་མཛད་པའི་འཚོ་བྱེད་སྨན་པ་སུ་ཞིག་གིས་འགྲོ་བ་ནད་
པའི་གཞན་དོན་རླབས་ཆེན་བསྐྱངས་དང་སྐྱོང་བཞིན་ཡོད་པ་ལ་སེམས་ཀྱི་
གཏིང་ནས་དེ་ལ་རྗེས་སུ་ཡི་རང་བ་བསྒོམ་པར་བྱ་བ་ནི་ཤིན་ཏུ་གལ་ཆེ་
ཞིང་། གལ་ཏེ་རྗེས་སུ་ཡི་རང་བ་བྱེད་མ་ནུས་ཀྱང་ཉམ་ཐག་འགྲོ་བའི་ནད་
པའི་མགོན་སྐྱབ ས་ག ཅིག་པུར་གྱུར་བའི་ཚེ་ཡི་རིག་པ་འཛིན་པ་རྣམས་ལ་
ཉོན་མོངས་ཀྱིས་ཀུན་ནས་བླངས་ཏེ་ཕྲག་དོག་གི་རིགས་ག ཏན་ནས་བྱེད་མི་
རུང་བ་གལ་འགངས་ཆེ། །
བདུན་པ། ཆོས་འཁོར་བསྐོར་བར་བསྐུལ་བ།
རབ་འབྱམས་ཕྱོགས་བཅུའི་ཞིང་ཁམས་གྲངས་ཀྱིས་མི་ལང་བ་དག་ན།
སངས་རྒྱས་དང་བྱང་ཆུབ་སེམས་དཔའ་ཆོས་མི་གསུ ངས་ཤི ང་མཉམ་པར་
འཇོག་སྟེ་ཕྱོགས་གང་ན་སུ་བཞུགས་རྣམས་ལ་བསྟན་པ་དང་འགྲོ་བའི་དོན་
556



དུ་ཁམས་དང་མོས་པ་རྣམ་པ་སྣ་ཚོགས་པའི་སེམས་ཅན་དག་གི་ཕྱིར་གང་
ལ་གང་འདུལ་གྱི་ཆོས་ཀྱི་འཁོར་ལོ་བསྐོར་བར་བསྐུལ་ཞིང་གསོལ་བ་སྟེ།
ལུས་འབུམ་ཕྲག་ས་ཡ་བྱེ་བ་མང་པོར་སྤྲུལ་ནས་གསེར་གྱི་འཁོར་ལོ་རྩིབས་
སྟོང་དང་ལྡན་པ་དག་ཕུལ་བ་བསམས་པ་ནི་འདོད་ཆགས་ཀྱི་གཉེན་པོ་ཡིན།
སྔོན་སྟོན་པ་སངས་རྒྱས་པའི་ཚེ་ཞལ་ནས། ཟབ་ཞི་སྤྲོས་བྲལ་འོད་གསལ་
འདུས་མ་བྱས། །བདུད་རྩིའི་ལྟ་བུའི་ཆོས་ཤིག་ཁོ་བོས་བརྙེད། །སུ་ལ་བསྟན་
ཀྱང་གོ་བར་མི་ནུས་པས། །མི་སྨྲ་ནགས་འདབ་ཁྲོད་ན་གནས་པར་བྱ། །ཞེས་
དགོ ངས་ཏེ་ཞག་བདུན་ཕྲག་གསུམ་གྱི་རིང་ཆོས་མི་གསུངས་པར་བཞུགས་
པ་ལ་ལྷའི་དབང་པོ་བརྒྱ་སྦྱིན་གྱིས་གསེ ར་གྱི་འཁོར་ལོ་རྩི བས་སྟོང་དང་
ལྡན་པ་ཕུལ་ནས་ཆོས་ཀྱི་འཁོར་ལོ་བསྐོར་བར་གསོལ་བ་བཏབ་པའི་མཐུས།
ཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་རིམ་པ་གསུམ་བསྐོར་ཏེ་གདུལ་
དཀའི་ཞིང་འདིའི་སེམས་ཅན་གྲངས་མེད་སྨིན་གྲོལ་གྱི་ལམ་ལ་འགོད་པར་
མཛད། དེ་ཡང་རྟེན་འབྲེལ་བ སྟོ ད་པ་ལས། མཛད་པ་ཀུ ན་ལས་གསུང་
གི་ནི། །མཛད་པ་མཆོག་ཡིན་དེ་ཡང་ཡིན། །ཞེས་སྟོན་པའི་མཛད་པ་རྣམས་
ཀྱི་ནང་ནས་ཀྱང་ཆེས་མཆོག་ཏུ་གྱུར་བ་ནི་ཆོས་ཀྱི་འཁོར་ལོ་བསྐོར་བ་འདི་
ཉིད་ཡིན་ཞེས་གསུངས་སོ། །
བརྒྱད་པ། མྱ་ངན་ལས་མི་འདའ་བར་གསོ ལ་བ་གདབ་པ།
: ཕྱོགས་བཅུའི་ཞིང་ཁམས་རབ་འབྱམས་མ་ལུས་ན་སྐུ་འཚོ་ཞིང་བཞེངས་
.
557



པའི་རྒྱལ་བ་སྲས་དང་བཅས་པ་ཐམས་ཅད་ཇི་སྲིད་འཁོར་བ་སྡུག་བསྔལ་
གྱི་རྒྱ་མཚོ་ཆེན་པོ་མ་སྟོང་བར་དུ་དེ་སྲིད་བསྟན་དང་འགྲོ་བའི་ཕྱིར་དུ་
བསྟན་འགྲོའི་མུན་སེལ་གྱི་སྒྲོན་མེ་མཛད་དེ་བཞུགས་སུ་གསོལ་བ་འདེབས་
པ་ནི་ལོག་ལྟའི་གཉེན་པོ་ཡིན། དེའི་ཕན་ཡོན་ཡང་མདོ་ལས། སངས་རྒྱས་
བཅོམ་ལྡན་འདས་རྣམས་མྱ་ངན་ལས་མི་འདའ་བར་གསོ ལ་བ་བཏབ་བ་ན་
དེའི་བསོད་ནམས་ནི་ཁྱད་པར་འཕགས་པ་ཡིན་གསུངས་སོ། །
དགུ་པ། དགེ་རྩ་བྱང་ཆུབ་ཏུ་བསྔོ་བ།
རང་བཞན་སེམས་ཅན་ཐམས་ཅད་འདས་མ་འོངས་པ་ལྟ་དུས་གསུམ་
དུ་བསགས་དང་གསོག་བཞིན་གསོག་པར་འགྱུར་བའི་དགེ་བའི་རྩ་བ་སྦྱིན་
པ་གཏོང་བ། ཚུལ་ཁྲིམས་སྲུང་བ། བཟོད་པ་བསྒོམ་པ། བརྩོན་འགྲུས་
རྩོམ་པ། བསམ་གཏན་བསྒོམ་པ་སོགས་གང་དག་ཅི་རིགས་པའི་ཆོས་རྣམས་
ཐམས་ཅད་དངོས་པོའི་གནས་ཚོད་ལ་གཏན་ནས་མེད་ཅིང་རང་ངོས་ནས་
གྲུབ་རྡུལ་ཕྲན་ཙམ་ཡང་མེད་པར་རང་བཞིན་གྱིས་སྟོ ངས་ཀྱང་ཀུན་རྫོབ་
འཁྲུལ་བའི་སྣང་ངོར་བཏགས་ཡོད་ཀྱི་དགེ་རྩ་ཐམས་ཅད་འཁོར་གསུམ་
ཡོངས་དག་གིས་རྨི་ལམ་སྒྱུ་མ་ཙམ་དུ་བླ་ན་མེད་པར་བསྔོ་བ་ནི་ཐེ་ཚོམ་ལུང་
མ་བསྟན་གྱི་གཉེན་པོ་ཡིན་པས། དེའི་ཕྱིར་ཆོས་རབ་ཏུ་རྣམ་པར་འབྱེད་
པའི་ཤེས་རབ་ཀྱིས་རྩིས་ཟིན་པར་བྱས་ཏེ་མ་རྒན་མཐའ་ཡས་པའི་སེ མས་
558



ཅན་ཐམས་ཅད་སྒྲིབ་གཉིས་སྦྱངས། ཚོགས་གཉིས་རབ་ཏུ་རྫོགས་ཏེ་དག་
པ་ཆོས་གཟུགས་གཉིས་ཀྱི་སྐུ་མངོན་དུ་བྱས་ནས་ཁམས་གསུམ་འཁོར་བའི་
སྡུག་བསྔལ་གྱི་རྒྱ་མཚོ་ཆེན་པོ་དོང་ནས་སྤྲུགས་ཏེ། འཕོ་འགྱུར་ཟག་པ་མེད་
པའི་གྱུར་མེད་བདེ་ཆེན་ཡེ་ཤེས་ཆེན་པོའི་གོ་འཕང་ཅི་ནས་ཀྱང་འཐོབ་པར་
སྨོན་པ་ནི་སྨོན་ལམ་ཁྱད་པར་ཅན་གྱི་ཡོངས་སུ་རྒྱས་འཐེ བ་པར་བྱ་བ་ནི་
ཤིན་ཏུ་གལ་ཆེ་སྟེ། དཔལ་མགོན་འཕགས་པ་ཀླུ་སྒྲུབ་ཀྱིས། དགེ་བ་འདི་
ཡིས་སྐྱེ་བོ་ཀུན། །བསོ ད་ནམས་ཚོགས་རྫོགས་ཤོག །བསོད་ནམས་ཡེ་ཤེས་
ལས་བྱུང་བའི། །དམ་པ་སྐུ་གཉིས་འཐོབ་པར་ཤོག །ཅེས་གསུངས་སོ། །
བཅུ་པ། ཕན་ཡོན།
ཤེས་སྤྲིངས་ལས། ཇི་ལྟར་རྒྱ་མཚོ་ཆེ་ན་ཆུ་ཐིགས་ལྷུང་། །རྒྱ་མཚོ་མ་
སྐམ་བར་དུ་དེ་མི་ཟད། །ཇི་ལྟར་བྱང་ཆུབ་ཡོངས་བསྔོས་དགེ་བ་ཡང་།
།བྱང་ཆུབ་མ་འཐོབ་བར་དུ་དེ་མི་ཟད། །ཅེས་དཔེར་ན། རྒྱ་མཚོ་ཆེན་པོའི་
ནང་ཆུ་ཡི་ཐིགས་པ་གཅིག་ཙམ་བླུགས་ན་ཡང་། མཐའ་ཡས་པའི་རྒྱ་མཚོ་
མ་སྐེམ་བར་དུ་ཆུ་ཡི་ཐེགས་པ་ཡང་མི་ཟད་པ་དེ་བཞིན་གང་གིས་ཀྱང་བྱང་
ཆུབ་མཆོག་ཏུ་མངོན་པར་རྫོགས་པར་འཚང་རྒྱ་བའི་ཕྱིར་བསྔོ་བའི་སྨོ ན་
ལམ་ཁྱད་པར་ཅན་ནི་བྱང་ཆུབ་ཆེན་པོའི་གོ་འཕང་མ་ཐོབ་བར་དུ་ཆུད་
ཟད་པར་མི་འགྱུར་རོ། དེ་ལྟར་མདོ་ལུགས་སྤྱི་ལ་ཡན་ལག་བདུན་པ་འབུལ་
559



སྲོལ་ཆེ་ན་ཡང་མྱུར་ལམ་གསང་སྔགས་རྡོ་རྗེ་ཐེག་པའི་ལུགས་ལ་ཡན་ལག་
བརྒྱད་དང་བཅུ་སོགས་འབུལ་ཚུལ་མི་འདྲ་བ་དུ་མ་ཡོད་པ་ལས། སྐབས་
འདིར་རྗེ་བཙུན་གཡུ་ཐོག་ཡོན་ཏན་མགོན་པོའི་གདམ་པ་ཟབ་མོ་ཉམས་སུ་
ལེན་ཚུལ་ལ་ཡན་ལག་བཅུ་བའི་ཚུལ་དུ་ཉམས་བཞེས་མཛད་དེ་སྐལ་ཆེན་
གྲངས་མེ ད་གསུམ་དུ་ཚོགས་བསགས་དགོས་ནའང་། གང་ཟག་དབང་པོ་
ཤིན་ཏུ་རྣོ ན་པོའི་དབང་དུ་བྱས་ཏེ་སྐལ་པ་མང་པོའི་ཚོགས་དུས་སྐད་ཅིག་
རེ་རེ་ལ་ཟླུ མ་པར་ནུས་པའི་གསང་སྔགས་རྡོ་རྗེ་ཐེག་པའི་མྱུར་ལམ་ཟབ་
རྒྱས་སྔགས་ཀྱི་གདམས་པ་ཉམས་སུ་བཞེས་ཏེ་མཐར་སྐུ་གཟུགས་གང་ཚང་
འཇའ་ལུས་འོད་ཀྱི་གོང་བུར་མངོན་དུ་གྱུར་ཏེ། དག་པ་མཁའ་སྤྱོད་ཀྱི་ཞིང་
དུ་གཤེགས་པའི་ཚུལ་བསྟན་པར་མཛད་དོ། དེ་ཡང་ཚུལ་གསུམ་སྒྲོན་མེ་
ལས། དོན་གཅིག་ན་ཡང་མི་རྨོངས་ཤི ང་། །ཐབས་མང་དཀའ་བ་མེ ད་པ་
དང༌། །དབང་པོ་རྣོན་པོའི་དབང་བྱས་པས། །སྔགས་ཀྱི་ཐེག་པ་ཁྱད་པར་
འཕགས། །ཞེས་དང༌། རྗེ་བློ་བཟང་གྲགས་པས། སངས་རྒྱས་ལས་ཀྱང་
དཀོ ན་པའི་རྡོ་རྗེའི་ཐེག །ཅེས་གསང་སྔགས་རྡོ་རྗེ་ཐེག་པའི་བསྟན་པ་ནི་
རྣམ་འདྲེན་བཞི་པ་ཤཱཀྱ་ཐུབ་པའི་བསྟན་པ་འདི་དང་མཐར་སངས་རྒྱས་
མོས་པའི་སྐབས་ལ་མ་གཏོགས་བསྐལ་པ་བཟང་པོའི་སངས་རྒྱས་སྟོང་རྩ་
གཉིས་འཇིག་རྟེན་དུ་བྱོན་ཡང་། སྔགས་ཀྱི་ཐེག་པ་ཁྱད་པར་འཕགས་པ་
འདི་མི་འབྱུང་བས་དེ་ལྟར་གསུངས། བཞི་པ་བཟླས་དམིགས་ནི། དེ་ནི་
རྩ་གསུམ་རིགས་འདུས་སྨན་གྱི་དཀྱིལ་འཁོར་གྱི་ལྷ་ཚོགས་སྤྱི་དང་། ཁྱད་
560



པར་རྩ་བ་དང་བརྒྱུ ད་པའི་བླ་མ་དམ་པ་རྣམས་ཀྱི་ཐུགས་རྗེའི་བཀའ་དྲིན་
ཡིད་ལ་དྲན་ཏེ་དད་འདུན་སྤྲོ་བ་ཆེན་པོའི་ངང་ནས་བརྒྱུ ད་པའི་གསོ ལ་
འདེ བས་བྱིན་ཆེན་འདི་དག་འདོན་པར་བྱའོ། །
བཅུག་པ། སྨན་གྱི་བླ་མ་བརྒྱུད་པའི་གསོལ་འདེ བས།
འགྲོ་ལ་ཕན་བཞེ ས་ཐུགས་རྗེས་རབ་བསྐྲུན་པའི། །སྤང་རྟོགས་སྐྱོབ་པ་
མཆོག་བརྙེས་ལྷ་ཡི་ལྷ། །རྟེན་འབྱུང་གཏམ་གྱིས་འགྲོ་བ་འདྲེན་མཛད་པའི།།
ཐུབ་དབང་སྨྲ་བའི་ཉི་མོར་མགོས་ཕྱག་འཚལ། །(དང་པོ་སྟོན་པ་ཐུབ་པའི་
དབང་པོར་གསོལ་བ་འདེབས་དགོས་པས། རྒྱུད་འདེབས་འདི་༧གོང་ས་
༧སྐྱབ ས་མ གོ ན་ཆེ ན་པོ འི་གསུང་བྱི ན་རླ བ ས་ཅན་ཡི ན་པས་ཟུ ར་དུ་
བསྒྲིགས) སྙིགས་དུས་ལྔ་བརྒྱའི་ཉམ་ཐག་གྲོལ་བའི་སླད། །ཡངས་པ་ཅན་
དུ་བཅོམ་ལྡན་གདན་འཛོམས་མཛད། །སྨན་བླ་བདེ་གཤེགས་མཆེད་བརྒྱད་
ལྷ་ཚོགས་ལ། །གསོལ་བ་འདེ བས་སོ་གཞན་ཕན་སྣང་བ་སྩོལ། །(ཁོ་བོས་
གསར་དུ་བསྒྲིགས》དཔལ་ལྡན་སྟོབས་བཅུ་མངའ་བ་མ་ལུས་པ། །ས་གསུམ་
འགྲོ་བའི་སྡུག་བསྔལ་བསལ་བའི་ཕྱིར། །མཆོག་གི་སྤུ ལ་སྐུ་སྒྱུ་འཕྲུལ་དྲྭ་
བའི་གར། །བདེ་གཤེགས་སྨན་གྱི་བླ་མར་གསོ ལ་བ་འདེབས། །གང་གི་རྣམ་
སྤྲུལ་རིག་པའི་ཡེ་ཤེས་དང༌། །རྒྱུད་བཞིའི་ཞུ་གསོལ་ཆེན་པོ་ཡིད་ལས་སྐྱེས།།
རྒྱུ ན་ཤེས་བུ་དང་འཚོ་བྱེ ད་གཞོ ན་ནུ་ལ། །གསོ ལ་བ་འདེ བ ས་སོ་གཞན་
561



ཕན་སྣང་བ་སྩོལ། །ཐུབ་བསྟན་ཤིང་རྟ་ཆེན་པོ་ཀླུ་སྒྲུབ་མགོན། །གསུང་
རབ་རྒྱ་མཚོའི་མཐར་སོ ན་མ་ཁོ ལ་དང༌། །གནས་ལྔ་རིག་པ་ཟླ་བ་མངོན་
དགའ་ལ། །གསོལ་བ་འདེབས་སོ་གཞན་ཕན་སྣང་བ་སྩོལ། །ཐེག་ཆེན་མདོ་
སྔགས་སྤྱི་དང་གསོ་དཔྱད་ཀྱི། །དྲི་མེད་ལུགས་ཟུང་གདམས་ངག་མཛོད་
འཛིན་པ། །འཕགས་ཡུལ་གྲུབ་ཆེན་པཎ་ཆེན་བརྒྱ་བཅུ་ལ། །གསོལ་བ་
འདེབས་སོ་གཞན་ཕན་སྣང་བ་སྩོལ། །(ཁོ་བོས་གསར་དུ་བསྒྲིགས)ཀུ ན་
བཟང་ཆོས་རྒྱལ་མཐོ་རི་གཉན་བཙན་དུས། །འཕགས་ཡུལ་དྲང་སྲོང་བི་
བྱི་དགའ་བྱེད་བྱོན། །དེའི་སྲས་བླ་སྨན་དུང་གི་ཐོར་ལྕོག་ལ། །གསོ ལ་བ་
འདེབས་སོ་གཞན་ཕན་སྣང་བ་སྩོལ། །(ཁོ་བོས་གསར་དུ་བསྒྲིགས)གང་དེའི་
ཐུགས་སྲས་བློ་གྲོས་ཆེན་མོ་དང་། །དེའི་སྲས་སྨན་པ་བློ་གྲོས་མཚུངས་མེད་
སོགས། །རིགས་རྒྱུ ད་གནང་བ་རིགས་ཀྱི་སྨན་པ་ལ། །གསོ ལ་བ་འདེ བས་
སོ་གཞན་ཕན་སྣང་བ་སྩོལ། །(ཁོ་བོས་གསར་དུ་བསྒྲིགས)གངས་ལྗོངས་ཆོས་
སྲིད་བསྟན་འགྲོའི་ཉིན་གཅིག་པུ། །རྨད་བྱུང་ཐུགས་སྐྱེད་སྤྱན་རས་གཟིགས་
དབང་དངོས། །རྒྱལ་བས་ལུང་བསྟན་སྲོང་བཙན་སྒམ་པོ་ལ། །ག སོ ལ་
བ་འདེབས་སོ་གཞན་ཕན་སྣང་བ་སྩོལ། །(ཁོ་བོས་གསར་དུ་བསྒྲིགས)གངས་
ལྗོངས་སྐྱེ་དགུའི་མ་རིག་མུན་པ་སེལ། །རིགས་གཞུང་བརྡ་དག་གསོ་དཔྱད་
ག ཏན་ལ་ཕབ། །བཀའ་དྲིན་མཚུངས་བྲལ་འཇམ་དབྱངས་ཐོ ན་མི་ལ།།
གསོལ་བ་འདེབས་སོ་གཞན་ཕན་སྣང་བ་སྩོལ། །(ཁོ་བོས་གསར་དུ་བསྒྲིགས）
སྲིད་པའི་རིམས་ནད་ཚ་གདུང་འདྲུང་འབྱིན་ཕྱིར། །རིས་མེད་འགྲོ་ལ་སྨན་
562



གྱི་གཞུང་ལུགས་སྤེལ། །རྗེས་སྦྱངས་ལས་གོ མས་འཚོ་བྱེད་རྒྱུ ད་པ་ལ།།
གསོ ལ་བ་འདེ བ ས་སོ་གཞན་ཕན་སྣང་བ་སྩོ ལ། །(ཁོ་བོས་གསར་དུ་
བསྒྲིགས)མདོ་སྔགས་ཟུང་འཇུག་རྒྱལ་བསྟན་དར་ཞིང་རྒྱས། །རྒྱལ་བ་སྨན་
བླ་རིག་འཛིན་པད་མ་འབྱུང་། །མཁས་ཆེན་ཞི་འཚོ་ཆོས་རྒྱལ་ཁྲི་སྲོང་ལ།།
གསོལ་བ་འདེབས་སོ་གཞན་ཕན་སྣང་བ་སྩོལ། །(ཁོ་བོས་གསར་དུ་བསྒྲིགས）
རྒྱལ་བས་གསུ ངས་པའི་གསོ་དཔྱད་གདམས་པའི་མཛོད། །མ་ནོ ར་ལམ་
བཟང་ཡང་དག་ཚད་མར་བསྒྱུར། །ཨུ་རྒྱན་དངོས་མཉམ་བེ་རོ་ཙ་ན་ལ།།
གསོལ་བ་འདེབས་སོ་གཞན་ཕན་སྣང་བ་སྩོལ། །(ཁོ་བོས་གསར་དུ་བསྒྲིགས)
ཕྱི་ནང་མཁས་དགུ་གདན་འཛོམ་གསོ་དཔྱད་སྤེལ། །དཔལ་ལྡན་རྒྱུད་བཞི་
བཀའ་གཏེར་གཉིས་སུ་སྦས། །སྨན་རྒྱལ་རྙིང་མ་ཡོན་ཏན་མགོ ན་པོ་ལ།།
གསོལ་བ་འདེབས་སོ་གཞན་ཕན་སྣང་བ་སྩོལ། །(ཁོ་བོས་གསར་དུ་བསྒྲིགས)
གངས་ཅན་མིག་གཅིག་བི་རོ་ཙ་ནའི་ཞབས། །ཆོས་རྒྱལ་ཚངས་པ་ལྷ་ཡི་མེ་
ཏོ ག་ད པལ། །ཟབ་གཏེར་སྒོ་འབྱེ ད་གྲྭ་པ་མངོ ན་ཤེ ས་ལ། །གསོ ལ་བ་
འདེབས་སོ་གཞན་ཕན་སྣང་བ་སྩོལ། །གང་དེའི་ཐུགས་སྲས་དར་མ་གྲགས་
པ་དང༌། །ཚེ་ཡི་རིག་བྱེད་འཛིན་པ་དཀོ ན་མཆོག་སྐྱབས། །འཇའ་ལུས་
མངོན་གྱུར་རྗེ་བཙུན་གཡུ་ཐོག་པར། །གསོ ལ་བ་འདེ བས་སོ་གཞན་ཕན་
སྣང་བ་སྩོལ། །དུ ས་གསུམ་སངས་རྒྱས་ཀུན་འདུ ས་གཡུ་ཐོ ག་རྗེ། །རྟ་ཕག་
ཡབ་ཡུམ་དཔལ་ལྡན་ཕྲེང་བའི་ཞབས། །རྩ་གསུམ་སྨན་གྱི་ཞི་ཁྲོའི་ལྷ་ཚོགས་
ལ། །གསོལ་བ་འདེ བས་སོ་གཞན་ཕན་སྣང་བ་སྩོལ། །(ཁོ་བོས་གསར་དུ་
563



བསྒྲིགས)སྣང་སྲིད་ཆོས་ཀུན་གནས་ལུགས་མཐར་ཐུག་གཟིགས། །གཡུ་ཐོག་
སྙན་རྒྱུ ད་ཐིག་ལེའི་གདམས་ངག་བཟུང་། །འཛིན་མཁས་རྒྱལ་སྲས་སུམ་
སྟོན་ཡེ་ཟུང་ལ། །གསོལ་བ་འདེབས་སོ་གཞན་ཕན་སྣང་བ་སྩོལ། །(ཁོ་བོས་
གསར་དུ་བསྒྲིགས）སྐྱེ་བར་སྙིང་ཐིག་མངའ་བདག་ཡེ་ཤེས་གཟུངས། །དྲི་
མེད་ལུགས་འཛིན་གཞོན་ནུ་ཡེ་ཤེས་དང༌། །གཞན་ཕན་གཏེར་འབྱུང་གཡུ་
ཐོག་འབུམ་སེ ང་ལ། །གསོལ་བ་འདེབས་སོ་གཞན་ཕན་སྣང་བ་སྩོལ། །བྱང་
ཆུབ་སེམས་ཀྱི ས་བདུད་རྩི་སྨན་དུ་བླངས། །ལྷག་པའི་ལྷ་མཆོག་སྒྲོལ་མས་
རྗེས་སུ་བཟུངས། །བཀའ་གདམས་ཇོ་བོ་འབྲོན་སྟོན་ཡབ་སྲས་ལ། །གསོལ་
བ་འདེབས་སོ་གཞན་ཕན་སྣང་བ་སྩོལ། །ཁོ་བོས་གསར་དུ་བསྒྲིགས)ཚུལ་
འདིར་མཁས་གྲུབ་བུ་རཏ་ཎའི་མཚན། །རིག་བྱེད་མང་ཐོ ས་དོན་གྲུབ་
རིན་ཆེན་དང་། །དོན་ཀུན་གྲུབ་པ་རྒྱལ་མཚན་དཔལ་བཟང་ལ། །གསོལ་
བ་འདེབས་སོ་གཞན་ཕན་སྣང་བ་སྩོལ། །ཚིག་དོན་གསལ་བྱེད་དཀོ ན་
མཆོག་རྒྱལ་མཚན་དཔལ། །མཁྱེན་པའི་སྤྱན་མངའ་དཔལ་ལྡན་འཚོ་བྱེད་
ཞབས། །ཚངས་སྤྱོད་བ རྟུལ་ཞུགས་འཛིན་པ་དབང་ཕྱུག་གྲགས། །གསོལ་
བ་འདེ བས་སོ་གཞན་ཕན་སྣང་བ་སྩོལ། །ངེས་དོན་མངོན་གྱུར་རིག་འཛིན་
ཕུན་ཚོགས་བཟང་། །མཁས་གྲུབ་ཟུར་མཁར་མཉམ་ཉིད་རྡོ་རྗེའི་ཞབས།།
ལག་ལེན་མཐར་ཕྱིན་རྗེ་བཙུན་ཚེ་འབུམ་པར། །གསོ ལ་བ་འདེ བས་སོ་
གཞན་ཕན་སྣང་བ་སྩོལ། །བྱར་པོ་པཎ་ཆེན་ཟླ་བའི་དབང་པོ་དང༌། །རི་
ལྡིང་བློ་བཟང་རྒྱ་མཚོ་བྱང་ངོས་པ། །བསྟན་འཛིན་དར་རྒྱས་བློ་བཟང་རྒྱ་
564



མཚོའི་ཞབས། །གསོལ་བ་འདེབས་སོ་གཞན་ཕན་སྣང་བ་སྩོལ། །ངག་དབང་
དོན་གྲུབ་བློ་མཆོག་རྡོ་རྗེ་དང༌། །ཀུན་མཁྱེན་ལྔ་པ་གང་ཤར་རང་གྲོལ་རྩལ། །
ངག་དབང་གཞོན་ནུ་སྟོད་ལུང་ཆོས་ཀྱི་རྗེར། །གསོལ་བ་འདེབས་སོ་གཞན་ཕན་
སྣང་བ་སྩོལ། །ངག་དབང་ཆོས་ལྡན་བླ་དགའ་དོན་གྲུབ་དང་། །ཁྱབ་བདག་
རྡོ་རྗེ་རིན་ཆེན་དབང་གི་རྒྱལ། །ལུང་རིག་རྒྱ་མཚོ་མཁས་བཙུན་རྡོ་རྗེ་
གྲགས། །གསོལ་བ་འདེབས་སོ་གཞན་ཕན་སྣང་བ་སྩོལ།། སྒྲུབ་པ་མཐར་ཕྱིན་
འཇིགས་མེད་འཕྲིན་ལས་དཔལ། །སྨན་རྩིས་བསྟན་པ་རྒྱས་མཛད་གཞན་
ཕན་གཏེར། །བཀའ་དྲིན་མཚུངས་མེད་མཁྱེན་རབ་ནོར་བུ་ལ། །གསོལ་བ་
འདེབས་སོ་གཞན་ཕན་སྣང་བ་སྩོལ། །སྟོང་ཉིད་སྙིང་རྗེ་ཟུང་དུ་འཇུག་པའི་
ལམ། །ཆེས་ཆེར་གསལ་མཛད་གངས་ཅན་བསྟན་འགྲོའི་མགོན། །ཕྱག་ན་
པདྨོ་བསྟན་འཛིན་རྒྱ་མཚོ་ལ། །གསོལ་བ་འདེབས་སོ་གཞན་ཕན་སྣང་བ་
སྩོལ། （མདེ་དགུ་མཁྱེན་བརྩེ་རིན་པོ་ཆེས་བསྐུལ་བའི་ངོར་༧གོང་ས་མཆོག་གི་
གསུང་བྱིན་དངོས་ཡིན་གསུང་ཡིན་པས་ཟུར་དུ་བསྒྲིགས)།ཐེག་ཆེན་མདོ་སྔགས་
ཐར་ལམ་གསལ་བྱེད་ཕྱིར། །དབང་བསྐུར་རྒྱུད་བཤད་ལུང་ཁྲིད་ཆོས་ཀྱི་རྗེ། །
བཀའ་དྲིན་གསུམ་ལྡན་རྩ་བ་བླ་མ་ལ། །གསོལ་བ་འདེབས་སོ་གཞན་ཕན་སྣང་
བ་སྩོལ། །(ཁོ་བོས་གསར་དུ་བསྒྲིགས)རྒྱལ་བསྟན་བཤད་དང་སྒྲུབ་པས་འཛིན་
པ་ལ། །ཆགས་ཐོགས་བྲལ་བ་མཁའ་ལ་ཉིན་བྱེད་བཞིན། །འཕྲིན་ལས་བཟང་
པོས་འགྲོ་བ་སྒྲོལ་བའི་རྗེར། །གསོལ་བ་འདེབས་སོ་གཞན་ཕན་སྣང་བ་སྩོལ།
།(༧སྤྱི་ནོར་༧གོང་ས་༧སྐྱབས་མགོན་ཆེན་པོས་ཡར་འབྲོག་སྟག་ལུང་རྩེ་སྤྲུལ་རིན་
565



པོ་ཆེ་བཤད་སྒྲུབ་ཉིན་འབྱེད་འཕྲིན་ལས་དཔལ་བཟང་པོར་ཞབས་བརྟན་
གསོལ་འདེབས་འཆི་མེད་བཅུད་སྤུངས་ལས་བཏུས་པས། སྐབས་འདིར་
སོ་སོའི་དབང་ལུང་འཁྲི ད་གསུམ་ཞུ་བའི་བླ་མ་དེ་ལ་རྒྱུད་པའི་གསོ ལ་
འདེ བས་ཟུར་དུ་འདོན་ན་ཆོག）
སྐབས་གསུམ་པ་དང་ཕྱི་ནང་དྲང་སྲོང་འཁོར། །འཆི་མེད་ཚེ་ཡི་རིག་
པ་འཛིན་ལ་སོགས། །གནང་རིགས་རྗེས་སྦྱངས་འགྲོ་བའི་ཉེར་འཚོ་གང་།
གསོ ལ་བ་འདེབས་སོ་གཞན་ཕན་སྣང་བ་སྩོལ། །དངོས་གྲུབ་འདོད་དགུའི་
དཔལ་སྟེར་ཡི་དམ་ལྷ། །མཐུན་རྐྱེན་ཀུན་སྒྲུབ་ཆོས་སྲུང་རྒྱ་མཚོའི་ཚོགས།།
ཁྱད་པར་ཆོས་འདིའི་བཀའ་སྲུང་ཞང་བློ ན་ལ། །གསོ ལ་བ་འདེ བས་སོ་
གཞན་ཕན་སྣང་བ་སྩོལ། །མི་མཐུན་འདུ་བ་འཁྲུགས་པའི་ལས་དབང་གིས།།
ཉམ་ཐུག་ནད་ཀྱིས་གཙེས་པའི་སྐྱེ་བོ་ཀུ ན། །ལུས་སེམས་བདེ་བར་བསྐྱེད་
པའི་བདུ་རྩི་ལ། །མི་ཟད་ལོངས་སུ་སྤྱོད་པར་བྱིན་གྱིས་རློབས། །རོ་ནུས་
ཞུ་རྗེ ས་མཁས་པའི་ཕྱག་ལེན་ལྟར། །མཾ ཐུན་པར་བསྡེ བ ས་པའི་ཚ་གྲང་
འདུས་པ་ཡི། །ནད་ཀྱི་གཡུལ་ལས་རྒྱལ་བའི་བ་དན་ཆེ། །སྲིད་པའི་རྩེ་མོར་
བསྒྲེངས་པར་བྱིན་གྱིས་རློ བས། །སྣ་ཚོགས་སྨན་གྱིས་རླུང་མ ཁྲིས་བད་ཀན་
དང༌། །འདུས་པའི་ནད་ཀུན་འཇོམས་པའི་རྟེན་འབྲེལ་གྱིས། །རང་གཞན་
འཁོར་བར་ལྟུང་བྱེད་དྲག་པོའི་ནད། །དུག་གསུམ་རྩད་ནས་གཅོད་པར་
བྱིན་གྱིས་རློབས། །འགྲོ་མགོ ན་གུ་ཎའི་སྙི ང་ ཐི ག་ག དམས་པའི་མཛོད།།
ཉམས་སུ་བསྟར་བས་མ་བཅོས་རང་གི་སེམས། །བདེ་ཆེན་ཆོས་ཀྱི་འཁོར་
566



ལོར་ངོ་འཕྲོད་ནས། །ཚེ་འདི་ཉིད་ལ་གྲོལ་བར་བྱིན་གྱིས་རློབས། །ལྷག་
བསམ་ཁ་བའི་རྡུལ་བརྩེགས་ལས་འོངས་པའི། །རླབས་ཆེན་སྨོན་ལམ་མ་
དྲོས་ཀླུ ང་ཆེན་གྱིས། །གསོ་རིག་བསྟན་པའི་ནོར་འཛིན་ཀུན་ཁྱབ་ནས།།
གཞན་ཕན་ནོར་བུའི་དགའ་སྟོན་རྒྱས་པར་མཛོད། །ཅེས་པ་འདི་ཉིད་ཀྱི་
མཇུག་གི་བརྒྱུད་རིམ་གསར་བསྒྲིགས་སུ་ཀརྨ་འཇིགས་མེད་ཆོས་ཀྱི་སེང་
གེས་མཛད་པ་ལ་གཞིར་བཞག་སྟེང་ཅུང་ཟད་ཁོ་བོས་ཁ་སྐོང་བྱས་པ་བཅས་
སོ། །
བཅུ ས་པ། བླ་མའི་རྣལ་འབྱོར་གྱི་དམིགས་རིམ་དངོས།
མཚམས་འདི ར་བླ་མ་སངས་རྒྱས་ལས་ལྷག་པའི་བཀའ་དྲིན་ཡིད་ལ་
དྲན་ཏེ་རྩ་རྒྱུད་ཀྱི་བླ་མ་དང༌། རིགས་འདུས་སྨན་རྒྱལ་གྱི་དཀྱི ལ་འཁོར་
ལ་གོང་གི་མཎྜལ་འབུལ་ཚུལ་ལྟར་རྒྱས་བསྡུས་གང་རུང་གིས་སྒོ་ནས་མཎལ་
དབུལ་ཏེ། སྙིང་ཁོང་རུས་པའི་ག ཏིང་ནས་མ་རྒན་ནམ་མཁའི་མཐའ་དང་
མཉམ་པའི་སེམས་ཅན་ཐམས་ཅད་ཀྱི་འདོད་པའི་དོན་ལ་གསོལ་བ་དྲག་ཏུ་
བཏབ་སྟེ། བླ་མ་སྨན་རྒྱལ་རྡོ་རྗེ་འཆང་རྗེ་བཙུན་མཧཱ་གུ་ཎའི་སྤྱི་བོའི་གནས་
ནས་འོད་ཟེར་དཀར་པོ་འཕྲོས་ཏེ་མདུན་གྱི་ལྷ་མོ་དཀར་མོ་ལ་ཕོག བླ་མའི་
མགྲི ན་པའི་གནས་ནས་འོད་ཟེར་དམར་པོ་འཕྲོས་ཏེ་རྒྱབ་ཀྱི་ལྷ་མོ་དམར་
མོ་ལ་ཕོག བླ་མའི་ཐུགས་ཀའི་གནས་ནས་འོད་ཟེ ར་སྔོ ན་པོ་འཕྲོས་ཏེ་
567



གཡོན་གྱི་ལྷ་མོ་ལྗང་མོ་ལ་ཕོག བླ་མའི་ལྟེ་བའི་གནས་ནས་འོད་ཟེ ར་སེར་
པོ་འཕྲོས་ཏེ་གཡས་ཀྱི་ལྷ་མོ་སེ ར་མོ་ལ་ཕོག དེ་རྣམས་ཀྱི་ཐུགས་རྒྱུད་རང་
དབང་མེད་པར་བསྐུལ་ཏེ་ཞི་བྱས་དབང་དྲག་གི་ལས་བཞི་ལྷུན་གྱིས་འགྲུབ་
སྟེ་གང་འདོད་མཆོག་དང་ཐུན་མོང་གི་དངོས་གྲུབ་སྟེར་བར་བསམས། སྙིང་
པོ་གང་མང་བཟླས། སླར་ཡང་བླ་མའི་ཐུགས་ཀ་ནས་འོད་ཟེར་དཔག་མེད་
ཕྱོགས་བཅུར་འཕྲོས་ཏེ་ཕྱོགས་བཅུའི་ཞིང་ཁམས་རབ་འབྱམས་མ་ལུས་པ་
ན་རྒྱལ་བ་སྲས་དང་བཅས་པ་ཐམས་ཅད་ལ་ཐུགས་མཉེས་པར་བྱེད་པའི་
མཆོད་པ་ཕུལ། སེམས་ཅན་ཐམས་ཅད་ཀྱི་སྡིག་སྒྲིག་སྦྱངས། སངས་རྒྱས་
ཐམས་ཅད་ཀྱི་ཐབས་མཁས་ཐུགས་རྗེའི་ཆེན་པོའི་རང་བཞི ན་ལས་སྐུ་
གསུང་ཐུགས་ཡོན་ཏན་འཕྲི ན་ཀྱི་བྱིན་ཆེན་མ་ལུས་པ་འོ ད་ཟེར་ཁ་དོག་
དཀར་སེར་སྔོ་དམར་ལྗང་ཁུའི་རྣམ་པར་བརྟན་གཡོ་སྣོད་བཅུད་ཐམས་ཅད་
ཀྱི་དྭངས་མ་ཕྱག་མཚན་བུམ་པའི་ནང་དུ་ཐིམ་སྟེ། ན་བར་མེ ད་པར་སྨན་
གྱི་བདུད་རྩི། འཆི་བ་མེ ད་པར་ཚེ་ཡི་བདུད་རྩི། ཟག་པ་མེ ད་པར་ཡེ་ཤེས
ཀྱི་བདུ ད་རྩིའི་ངོ་བོར་གྱུར་པས་བུམ་པ་གང་། དེ་ཉིད་ཡར་ལུད་དེ་རང་
གཞན་སེམས་ཅན་ཐམས་ཅད་ཀྱི་སྤྱི་བོ་ཚངས་པའི་བུ་ག་རྒྱུད་ལུས་ཀྱི་ནང་
དུ་ཆི་ལི་ལི ར་བབས་པས། ཚེ་རབས་འཁོར་མ་ཐོག་མ་མེད་པ་ནས་ད་བར་
བསགས་པའི་ལུས་ངག་ཡིད་གསུམ་གྱི་ནད་གདོ ན་སྡིག་སྒྲིབ་ཐམས་ཅད་
སྦྱངས། རང་གཞན་གྱི་ལུས་ཤེ ལ་བུམ་གཡའ་དག་པ་ལྟ་བུར་གྱུར། སླར་
རིམ་གྱིས་ལུས་ཐམས་ཅད་བདུད་རྩི་ངང་ཆིལ་གྱིས་གང་། དབང་བཞི་ཐོབ།
568



སྒྲིབ་བཞི་དག སྐུ་བཞི་མངོན་དུ་གྱུར་བ་བྱས་བསམས་ལ། སྤྱི་བོའི་བླ་མ་
ལ་མོས་གུས་ཆེན་པོའི་སྒོ་ནས་སེམས་གཞན་དུ་མ་གཡེང་བར་རྩེ་གཅིག་ཏུ་
གཏད་ནས། ཨོཾ་ཨཱ༔ཧཱུྃ་མཧཱ་གུ རུ་སརྦ་སཾ་དྷཱི་ཧཱུྃ་ཛ༔ དེ་ཝ་ཌཀྐི་ནི་ཧ་རི་ནི་
ས་ཙི་ཏ་ཧྲིང་ཧྲིང་ས་མ་ཡཛ༔ ཧཱུྃ་བཾ་ཧོ༔ ཞེས་དམིགས་པ་དང་བཅས་མང་
དུ་བཟླ་བར་བྱའོ། །
བཅུ་གསུམ་པ། དབང་བཞི་ལེན་ཚུལ།
དབང་བཞི་ལེན་ཚུལ་ནི་འདི་ལྟ་སྟེ། དེ་ལྟར་བླ་མའི་སྐུའི་གནས་ནས་
ཨོཾ་ཡིག་དཀར་པོ་ལས་འོད་ཟེར་དཀར་པོ་འཕྲོས་ཏེ་བདུད་རྩིའི་རྒྱུན་དཔག་
ཏུ་མེད་པ་བྱུང་ནས་རང་གཞན་སེམས་ཅན་ཐམས་ཅད་ཀྱི་སྤྱི་བོ་བདེ་ཆེན་
འཁོར་ལོའི་ནང་ཞུགས། ལུས་ཀྱི་སྡིག་སྒྲིབ་དག སྐུ་བུམ་པའི་དབང་ཐོབ།
བླ་མའི་སྐུའི་བྱིན་རླ བ ས་ཞུ གས། སྐྱེ་བ་སྤྲུལ་སྐུ་མངོན་དུ་བྱས། ལུས་ལ་
བདེ་བ་ཆེན་པོའི་ཡེ་ཤེ ས་ཀྱིས་ཁྱབ་པར་བྱས། དེ་ནས་སྙིང་པོ་བཟླས་
ཤིང༌། བླ་མའི་གསུང་གི་གནས་ནས་ཨ་ཡིག་དམར་པོ་ལས་འོད་ཟེར་དམར་
པོ་འཕྲོས་ཏེ་བདུད་རྩིའི་རྒྱུན་དཔག་ཏུ་མེད་པ་བྱུང་ནས་རང་གཞན་སེམས་
ཅན་ཐམས་ཅད་ཀྱི་མགྲིན་པ་ལོངས་སྤྱོད་འཁོར་ལོའི་ནང་ཞུགས། ངག་གི་
སྡིག་སྒྲིབ་དག གསུང་གསང་བའི་དབང་ཐོབ། བླ་མའི་གསུང་གི་བྱིན་
རླབས་ཞུགས། ལོངས་སྤྱོད་རྫོགས་པའི་སྐུ་མངོན་དུ་བྱས། མཆོག་ཏུ་དགའ་
569



བ་རྒྱུད་ལ་སྐྱེས། དེ་ནས་སྔགས་བཟླས་ཤིང་བླ་མའི་ཐུགས་ཀའི་གནས་ནས་
ཧཱུཾ་ཡིག་སྔོན་པོ་ལས་འོད་ཟེར་མཐིང་ག་འཕྲོས་ཏེ་བདུད་རྩིའི་རྒྱུན་དཔག་
ཏུ་མེད་པ་བྱུང་ནས་རང་གཞན་སེམས་ཅན་ཐམས་ཅད་ཀྱི་སྙིང་ག་ཆོས་ཀྱི་
འཁོ ར་ལོའི་ནང་ཞུགས། ཡིད་ཀྱི་སྡིག་སྒྲིབ་དག ཐུགས་ཤེས་རབ་ཡེ་ཤེས་
ཀྱི་དབང་ཐོབ། བླ་མའི་ཐུགས་ཀྱི་བྱིན་རླབས་ཞུགས། ཡེ་ཤེ ས་ཆོས་སྐུ་
མངོན་དུ་བྱས། ཁྱད་པར་གྱི་དགའ་བ་རྒྱུད་ལ་སྐྱེས། སླར་ཡང་བླ་མའི་སྐུ་
གསུམ་ཐུགས་ལས་འོད་ཟེར་དཀར་དམར་མཐིང་གསུམ་ཅིག་ཅར་དུ་འཕྲོས་
ཏེ་རང་གཞན་སེམས་ཅན་ཐམས་ཅད་ཀྱི་ལུས་ངག་ཡིད་གསུམ་ལ་ཐིམ། སྒོ་
གསུམ་ཆ་སྙོགས་ཀྱི་སྡིག་སྒྲིབ་དག ཚིག་དབང་རིན་པོ་ཆེ་ཐོབ། བླ་མའི་
ཡེ་ཤེས་ཀྱི་བྱིན་རླབས་ཞུགས་པར་བསམ། ངོ་བོ་ཉིད་དུ་མངོན་དུ་བྱས།
ལྷན་ཅིག་སྐྱེས་པའི་དགའ་བ་འཕོ་འགྱུར་དང་བྲལ་བ་རྒྱུད་ལ་སྐྱེས་པར་མོས།
སླར་བདུད་རྩིའི་རྒྱུན་དཔག་ཏུ་མེད་པ་རང་གཞན་གྱི་སྤྱི་བོར་མགྲིན་པ་སྙིང་
ག་ལྟེ་བར་ཞུགས་ནས་ཉོན་སྒྲིབ། ཆགས་སྒྲིབ། ཐོག་སྒྲིབ། ལས་ཀྱི་སྒྲིབ་
པ་བཅས་སྒྲིབ་བཞི་བག་ཆགས་དང་བཅས་པ་སྦྱངས། ངོ་བོ་ཉིད་སྐུ། ལོངས་
སྐུ། ཆོས་སྐུ། སྤྲུལ་སྐུ་བཅས་སྐུ་བཞིའི་གོ་འཕང་མངོན་དུ་བྱས། གཞི་མ་
དག་པའི་ཕུང་པོ་ལྔ་པོ་དག་པ་ཡེ་ཤེས་ལྔ་ལྡན་གྱི་བདག་ཉིད་དུ་འགྱུར་
བསམ་པར་མོས་ཏེ་བླ་མའི་རྣལ་འབྱོར་གྱི་སྙིང་པོ་གང་མང་བཟླས། །
570



བཅུ་བཞི་པ། མཐར་ཚོགས་ཞི ང་འོད་དུ་འཐིམ་ཚུལ། །
དེ་ནས་རྩ་གསུམ་རྒྱལ་བ་ཞི་ཁྲོའི་སྨན་གྱི་དཀྱིལ་འཁོར་གྱི་ལྷ་ཚོགས་
རྣམས་མཐའ་ནས་རིམ་བཞིན་དུ་འོད་དུ་ཞུགས་ནས་གཙོ་བོའི་བླ་མ་ལ་ཐིམ།
བླ་མ་སྨན་རྒྱལ་བདེ་གཤེགས་རྡོ་རྗེ་འཆང་དེ་ཉིད་ཀྱང་ཆེ་བ་རི་རབ་ཙམ་
དང་། ཆུང་བ་རྡུལ་ཕྲ་རབ་ཙམ་གྱི་རྣམ་པ་གྲངས་ཀྱི་མི་ལང་བས་གང་
ཞིང་། རྟེན་དང་བ རྟན་པ་ཐམས་ཅད་རིགས་འདུས་བླ་མ་སྨན་རྒྱལ་རྡོ་རྗེ་
འཆང་གི་ངོ་བོར་གྱུར་ཏེ། སྙིང་པོ་གང་འཚམས་བཟླས། སླར་བླ་མ་ཡང་
འོད་ཀྱི་ཕུང་འཁྲིགས་པའི་ཀློང་ན་རང་གཞན་གྱི་སྤྱི་བོར་ཞུགས་ནས་བླ་མའི་
སྐུ་དང་མཚན་བཟང་དཔེ་བྱད་རང་གཞན་གྱི་ལུས་ད བྱེར་མེ ད་དུ་གྱུར།
རིམ་བཞིན་མགྲིན་པའི་ནང་དུ་ཞུགས། བླ་མའི་གསུང་དབྱངས་ཡན་ལག་
དྲུག་ཅུ་དང་རང་གཞན་གྱི་ངག་དབྱེར་མེད་དུ་གྱུར། རིམ་བཞིན་སྙིང་གར་
ཞུགས། བླ་མའི་ཐུགས་ཀུན་མཁྱེན་རྣམ་པར་མི་རྟོག་པའི་ཡེ་ཤེས་དང་རང་
གཞན་གྱི་ཡིད་དབྱེ ར་མེད་དུ་གྱུར་བར་བསམ་སྟེ། དཔལ་ལྡན་རྩ་བའི་བླ་
མ་རིན་པོ་ཆེ། །བདག་སོགས་སྙིང་གར་པད་ཟླའི་སྟེང་དུ་བཞུགས། །བཀའ་
དྲིན་ཆེན་པོའི་སྒོ་ནས་རྗེས་བཟུངས་ཏེ། །ཇི་སྲིད་སྙིང་པོའི་བར་དུ་བ རྟན་
པར་བཞུགས། །སྐུ་གསུང་ཐུགས་ཀྱི་དངོས་གྲུབ་བསྩལ་དུ་གསོལ། །ཞེས་
གསོལ་བ་བཏབ་ཏེ་སྙིང་གའི་འདབ་བརྒྱད་དྷ་དྷིའི་དབུས་སུ་ཞབས་སོ ན་
འོད་ཆགས་གཡོ་མེད་བརྟན་པར་བཞུགས་སོ་ག སོ ལ་ཏེ། མཐར་སྔགས་ཕྲེང་
571
-
- -



གི་བསྐོར་བར་བྱས་ཏེ་དུས་གསུམ་རྒྱལ་ཀུན་གསང་བ་གཅིག་སྡུད་པ། །བླ་
མ་སྨན་པའི་རྒྱལ་པོ་གཡུ་ཐོག་པ། །སྙིང་ཁོང་རུས་པའི་གཏིང་ནས་གསོལ་
བ་འདེབས། །སྐུ་གསུང་ཐུགས་ཀྱིས་བྱིན་གྱིས་རློབས་པ་དང་། །མཆོག་དང་
ཐུན་མོང་དངོས་གྲུབ་བསྩལ་དུ་གསོལ། ། ཞེས་མོས་གུས་གདུང་ཤུགས་
དྲག་པོ་གསོལ་བ་ལན་གསུམ་བཏབ་སྟེ། བླ་མའི་སྐུ་གསུང་ཐུགས་དང་རང་
གི་ལུས་ངག་ཡི ད་གསུམ་དབྱེར་མེ ད་ཆུ་ལ་ཆུ་བཞག་ལྟ་བུར་གྱུར་བར་
བསམས། འོད་བསལ་དེ་ཉིད་ཇེ་ཕྲ་ཇེ་ཕྲར་སོང་ནས་རང་སེམས་དང་ངོ་
བོ་དབྱེར་མེད་དུ་གྱུར། །
བཅོ་ལྔ་པ། མཐར་ལྟ་བའི་ངང་ལ་མཉམ་པར་འཇོག་ཚུལ།
རང་སེམས་དེ་ཡང་གདོད་ནས་མ་གྲུབ་པར་མཚན་རྟོག་དམིགས་པ་ཀུན་
དང་བྲལ་ཞིང་འཁོར་འདས་ཀྱི་ཆོས་ཀུན་མ་ལུས་པ་དབྱེར་མེད་དོན་དམ་
རོ་མཉམ་པ་ཉིད་ཀྱི་ངང་དུ་སྤྲོས་བྲལ་ཆོས་ཀྱི་དབྱིངས་སུ་མཉམ་པར་
འཇོག་པ་ན་དོན་དམ་གྱི་གནས་ལུགས་རྟོགས་ཤིང་། རང་ཞལ་བླ་མའི་ངོ་
བོ་མཐོང་བ་ཡིན་གསུངས་པས་ཅུང་ཟད་དེའི་ངང་མཉམ་པར་བཞག དེ་
ནས་དེ་ལྟར་མ་རྟོགས་པའི་སེམས་ཅན་ཐམས་ཅད་ལ་བརྩེ་བ་སྙིང་རྗེ་ཆེན་
པོ་བསྒོམ་པར་བྱས་ཏེ་མ་གྱུར་འགྲོ་བ་སེམས་ཅན་རྣམས་ཀྱི་དོན་དུ་སླར་རང་
གི་སེ་མས་དང་བླ་མ་སྨན་པའི་རྒྱལ་པོ་ད བྱེ ར་མེ ད་ངོ་བོ་གཅིག་ཏུ་གྱུར་བ་
572
--
--
-
-



དེ་ལས་སླར་འོད་འཕྲོས་ཏེ་རྩ་གསུམ་རིགས་འདུས་སྨན་གྱི་དཀྱིལ་འཁོར་གྱི་
ཞི་དང་ཁྲོ་བོའི་ལྷ་ཚོགས་ཡོངས་སུ་ཁྲ་ལམ་མེར་སྔར་བཞིན་གསལ་གདབ་
སྟེ། ཇི་སྲིད་ཁམས་གསུམ་འཁོར་བའི་སྡུག་བསྔལ་གྱི་རྒྱ་མཚོ་ཆེན་པོ་འདི་
ཉིད་མ་སྟོ ང་གི་བར་དུ་དེ་སྲིད་དུ་བླ་མ་རིགས་འདུས་སྨན་རྒྱལ་རྩེ་གསུམ་
རྒྱལ་བ་ཞི་ཁྲོའི་དཀྱི ལ་འཁོ ར་གྱི་ལྷ་ཚོགས་རྟེན་དང་བརྟན་པ་བཅས་པ་
བསྟན་དང་འགྲོ་བའི་དོན་དུ་སླར་ཡང་མདུན་གྱི་ནམ་མཁར་སྣང་ལ་རང་
བཞིན་མེད་པར་བཞུགས་པར་གསལ་གདབ་སྟེ་རྟེན་འབྲེལ་སྙིང་པོའི་སྔགས་
ལན་གསུམ་བཟླ་བར་བྱའོ། །ཨོཾ་ཡེ་དྷ་རྨ་ཧེ་ཏུ་པྲ་བྷ་ཝཱ་ཧེ་ཏུ་སྟེ་ཥ ''རྟ་ཐཱ་ག་
ཏོ་ཧྱ་བ་དཏ། ཏེ་ཥཱ་ཉྩ་ཡོ་ནི་རོ་དྷ་ཨེ་ཝཾ་བཱ་དཱི་མཧཱ་ཤྲ་མ་ཎཿཡེ་སྭཱ་ཧཱ། ཞེས་
བླ་མ་སྨན་རྒྱལ་གཡུ་ཐོག་ཡོན་ཏན་མགོན་པོའི་བླ་མའི་རྣལ་འབྱོར་གྱི་སྒོམ་
རིམ་རྫོགས་སོ།། །།
573
-
--
-
--
，



མཇུག་བྱང་།
བོད་ཀྱི་ཐུན་མོང་མ་ཡིན་པའི་གསོ་བ་རིག་པའི་གཞུང་ལུགས་ནི་
ནང་པ་སངས་རྒྱས་པའི་ལྟ་སྒོམ་སྤྱོད་གསུམ་གྱི་གཞི་རྩ་རྨང་གཞི ར་བཟུང་
བའི་ཐོག་མདོ་སྔགས་ཀྱི་ཆོས་ཚུལ་ཟབ་མོ་སྤྱི་དང་ལྷག་པར་སྐྱེ་དངོས་
དང་། སྲོག་ཆགས། རང་བྱུང་གི་གཏེར་ཁ། ཕྱི་ནང་སྣོད་བཅུད་ཀྱི་འབྱུང་
བ་སོགས་ཤེས་བྱའི་ཆོས་ཐམས་ཅད་གཅིག་ཏུ་བསྡུས་པའི་སྲོལ་རྒྱུན་གྱི་རིག་
གཞུ ང་ཚད་ལྡན་ཞིག་ཡིན་སྟབས་ནང་པའི་ཆོས་དང་གསོ་བ་རིག་པའི་
གཞུང་ལུགས་འདི་གཉིས་དེང་སང་ཚན་རྩལ་རིག་པ་དང་ཤོག་ཟུང་ལྟ་བུ་
མཉམ་དུ་བསྐྱོད་ཐུབ་པ་རིས་མེད་འགྲོ་བ་ཀུན་ལ་ཕན་བདེ་དང་སྲི་ཞུའི་བྱ་
བ་ལེགས་པར་སྒྲུབ་ཐུབ་པའི་ཁྱད་འཕགས་ཀྱི་རང་བཞིན་ལྡན་ཡོད།
དེ་ཡང་ཕྲན་ལ་དུས་ཡུན་ལོ་ངོ་ལྔ་ཡི་ནང་རིག་གཞུང་འདི་ཉིད་ལ་
སྦྱང་བརྩོན་ཅུང་ཟད་བྱེད་རྒྱུའི་གོ་བསྐལ་བཟང་པོ་ཐོབ་པར་བ རྟེན་སློབ་
གཉེར་གྱི་ཞོ ར་དུ་དུས་ཀྱི་ཁོམ་པ་ནམ་བྱུང་ལ་ཟིན་བྲིས་བཀོ ད་པ་རྣམས་
དོན་མེད་ཆུད་ཟོས་སུ་མི་འགྲོ་བའི་སླད་དུ་དཔེ་དེབ་འདི་བཞིན་འདོན་སྤེལ་
ཞུ་རྒྱུའི་འདུན་པ་བྱུང་སྟབས། བོད་གཞུང་དབུས་སྨན་རྩིས་ཁང་གི་འགན་
དྲུང་ཕུར་བུ་སྟོབས་རྒྱལ་མཆོག་ལ་རེ་བསྐུལ་ཞུས་པ་ལྟར་རེས་གཟའ་ཉི་མ་
སོ གས་ལས་ཞོར་དུ་དཔར་རྩ་བཅུ ག་སྒྲིག་དང༌། ཞུ་དག དེབ་གཟུགས་
འཆར་འགོད་སོགས་ཐུགས་འགན་གཙོ་བོར་བཞེ ས་ཐོག ལྷ་ས་བ་བུ་མོ་
574
-
- -



མཚམས་ལགས་ཀྱིས་དེ བ་འདིའི་དཔར་རྩ་ཕལ་ཆེ་བ་གློག་ཀླུ ད་ནང་དུ་
བཅུ ག་སྒྲིག་གནང་བ་དང༌། ཕྱོགས་མཚུངས་ས་རྭ་མཐོ་རིམ་སློབ་གྲྭའི་
བོད་དགེ་ངག་དབང་རྡོ་རྗེ་ལགས་ཀྱིས་ཀྱང་དོ པར་རྩ་བཅུག་སྒྲིག་གི་རོགས་
རམ་མཛད།
དེབ་འདིའི་རགས་ཟིན་ཙམ་གྲུབ་རྗེས་༧སྐུའི་བླ་སྨན་ཟུར་པ་དགེ་
སློང་ཡེ་ཤེས་དོན་ལྡན་ལ་སྤྱན་བསྟར་ཞུས་ཏེ་དཔེ་དེབ་འདིའི་གླུ ང་བརྗོད་
དང༌། ལམ་སྟོན་བཀའ་སློ བ་གང་མང་ཐོབ་པ་མ་ཟད། ༧དཔལ་ལྡན་བོད་
གཞུང་སྨན་རྩིས་ཁང་གི་འགན་འཛིན་དང་༧སྐུའི་འཕྲོད་བཞེ ས་ཞབས་ཞུ་
བ་གཅིག་ལྕོགས་མཛད་བཞིན་པའི་མཁས་དབང་སྨན་རམས་པ་ཟླ་བ་མཆོག་
ནས་ཀྱང་སྔོན་གླེ ང་དང་ལམ་སྟོན་གནང་བ་མ་ཟད། དེབ་འདིའི་མདུན་
ཤོག་རི་མོ་བཀོད་ཆོག་པའི་ཞལ་བཞེས་ཀྱང་ཐོབ། དེ་བཞིན་རྡ་ས་རིག་
ལམ་སློ བ་གཉེར་ཁང་གི་གྲོགས་པོ་འཇལ་དཔལ་རྡོ་རྗེ་ལགས་ཀྱིས་མདུན་
ཤོག་གི་ཡིག་རིས་བྲིས་གནང་མཛད་པ་དང་། ལྷག་པར་དུ་སྨན་མིང་འཛིན་
པའི་གྲོགས་པོ་ཉ་རོང་ཤར་ཚེ་བ རྟེན་མི་འགྱུར་ལགས་དང་། བར་བུ་ཕུན་
ཚོགས་བསྟན་དར་ལགས། གོ་ཇོ་བསྟན་འཛིན་མགོན་པོ་ལགས་གསུམ་གྱིས་
དཔར་ཆས་དང་དཔར་རིས་ཁག་དཔར་དུ་བླངས་རྒྱུའི་ཐུགས་འགན་བཞེས།
དེ་བཞིན་མདུན་ཆུ་བསྟན་འཛིན་ཡེ་ཤེས་ལགས་ཀྱི ས་དཔར་རིས་ཁག་སྒྲིག་
སྦྱོར་དང་འོད་སྡེར་གྱི་མཐུན་སྦྱོར་རོགས་རམ་གནང༌།
དེབ་འདིའི་མ་ཟིན་གང་ཙམ་ལེགས་གྲུབ་ཟིན་མཚམས་སུ་ཕྲན་ནས་
575



རེ་བསྐུལ་ཞུས་པ་བཞིན་སྨན་རྩིས་མཐོ་སློ བ་ཁང་གི་ནང་ཆོས་དང་རིག་
གནས་ཀྱི་དགེ་རྒན་འབྲས་ཀླུ་དགེ་བཤེ ས་བསྟན་པ་བཀྲ་ཤིས་མཆོག་གིས་
ཞུས་དག་དང་ལམ་སྟོན་གང་མང་མཛད། རྒྱུན་དུ་རང་ཉིད་ནས་བལྟ་ཞིབ་
ལན་མང་བྱས་ཀྱང་སློབ་གཉེར་བྱེད་པའི་བྲེལ་ཟིང་སྤྱི་དང་། སྒོས་སུ་ཐོན་
རྒྱུགས་ཆེན་མོ་གཏོང་བའི་སྐབས་འཁེལ་བས་ནོར་འཛོལ་བྱུང་དོགས་ཀྱིས་
ཕྲན་བོད་དུ་བསྐྱོད་དགོས་བའི་སྐབས་སུ་ལྷོ་ཁ་བ་ཟླ་བ་དང༌། ཕུན་ཚོགས་
བསྟན་དར་གཉིས་ཀྱི ས་གཟིགས་ཞིབ་གང་ལེ གས་གནང་ནཱའང་ད་དུང་
ཕྱོགས་གང་སར་ནོར་འཁྲུལ་ཡོང་ངེས་པས་རྒྱ་ཆེའི་གཟིགས་པ་པོའི་སྤྱན་
སྔར་དགོངས་སེ ལ་ཞུ་རྒྱུ་ཡིན།
དེབ་འདིའི་དཔར་དུ་བསྐྲུན་རྒྱུའི་མཐུན་རྐྱེན་གྱི་རོགས་དངུལ་གཙོ་
བོ་གམ་པ་སྤྲུལ་འཁོར་ཁྱིམ་ཚང་དང་། ཇར་མན་ནེའི་སྨན་པ་ཨུག་(Dr.-
UteVogt)གཉིས་ཀྱིས་རྒྱབ་སྐྱོར་ཚད་མེད་གནང་བྱུང་བ་བཅས་མདོར་ན་
ཕྲན་ནས་གོང་སྨྲོས་རོགས་རམ་གནང་མཁན་ཚང་མར་སྙིང་དབུས་ནས་
ཐུགས་རྗེ་ཆེ་ཞེས་ཞུ་རྒྱུ་དང་སྦྲགས། སྐྱེ་བ་འདི་དང་ཚེ་རབས་ཐམས་ཅད་
དུ་འགྲོ་བའི་ྋསྤྱི་ནོར་མགོན་པོ་སྤྱན་རས་གཟིགས་དབང་གི་མ་ནོར་ལམ་
བཟང་གི་ཐུགས་རྗེའི་ཞབས་བཟུང་བླ་མེད་འོག་རྒྱལ་བ་སྨན་གྱི་བླ་མས་རྗེས་
སུ་བཟུང་བའི་སྨོན་ལམ་དང་བསྟན་དང་འགྲོ་བ་ཀུན་ལ་ཕན་བདེའི་གཞི་
མར་འགྱུར་བའི་རེ་འདུན་དང་བཅས། གམ་པ་སྤྲུལ་འཁོར་སྐལ་བཟང་
གིས། ཕྱི་ལོ་ ༢༠༠༧ ཟླ་ ༦ ཚེས་ ༡༠ ལ།། །།
576
-
--
-
-



དཔར་བྱང་སྨོན་ཚིག
རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །
གཞོལ་བའི་མཐའ་ཡས་ཆོས་ཚུལ་དལ་འབབས་ཀླུང་། །
ཚིག་གི་གཟེགས་མ་རེས་ཀྱང་དུག་གསུམ་གྱི། །
དྲི་མ་ཡོངས་འཁྱུད་ལེགས་བཤད་བདུད་རྩི་འདི། །
དཔར་དུ་བསྐྲུན་པའི་རྣམ་དཀར་ཕུང་པོའི་མཐུས། །
ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱ། །
གདངས་དེ་རྒྱུད་ལྔའི་འགྲོ་བ་མ་ལུས་པ། །
ངེས་ལེགས་ནོར་བུའི་མཛོད་ལ་དབང་འབྱོར་ཤོག །
ཅེ ས་ཤ ཀྱའི་
དགེ་སློང་བསྟན་འཛིན་རྒྱ་མཚོས་རིས་མེད་ནང་བསྟན་གྱི་གྲུབ་མཐའ་ཀུན་དཔར་དུ་
བསྐྲུན་དང་བསྐྲུན་འགྱུར་གང་ལའང་སྦྱར་ཆོག་པའོ།། །།
577
--
-
-
-
-
